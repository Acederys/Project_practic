url,title,lead,content,data,category,tags
https://kulturarb.ru/ba/news/bөgөn-һәm-irtәgә-өfөlә-bashҡort-jyry-televizion-konkursynyң-gala-koncerty, Бөгөн һәм иртәгә Өфөлә – «Башҡорт йыры» телевизион конкурсының Гала-концерты  ,Na,"

29 һәм 30 ноябрҙә «Башҡортостан» дәүләт концерт залында «Башҡорт йыры» телевизион конкурсының Гала-концерты үтә.
«10 йыл дауамында тамашасыһын һөйндөргән концерт быйыл да үҙенсәлекле буласаҡ, конкурсанттар тәүгә Башҡортостандың Милли симфоник оркестры менән берлектә сығыш яһаясаҡ. Тамашаның махсус ҡунағы Рәсәйҙең ҙур академия дәүләт театры дирижеры Дмитрий Крюков була», – тине «Башҡорт йыры» проекты мөхәррире Лариса Ҡужагилдина.
Әйткйндәй, йылдан-йыл фестивалдең географияһы киңәйеүе менән дә алдыра. Конкурсанттар Башҡортостандан тыш, Татарстан, Ырымбур, Силәбе өлкәһе һәм башҡа төбәктәрҙән дә килә. Концерт яҙмаһы Яңы йыл төнөндә, Башҡортостан юлдаш телевидениеһында күрһәтелә.
 Билеттар киләһе һылтанма буйынса: http://biletbar.ru/ йә +7 (962) 520-34-89 номеры аша ала алаһығыҙ. 
 ","
	Йома, 29 ноябрь 2019",Яңылыҡтар,Na
https://kulturarb.ru/ba/news/mәskәүҙәn-vetnamғa-fәjzi-ғәskәrov-isemendәge-dәүlәt-akademiya-ansambleneң-syғyshtary, Мәскәүҙән – Вьетнамға: Фәйзи Ғәскәров исемендәге дәүләт академия ансамбленең сығыштары ,Na,"

Фәйзи Ғәскәров исемендәге дәүләт академия халыҡ бейеүҙәре ансамбле Мәскәүҙең Кремль һарайында сығыш яһаны. Ижади коллектив Людмила Зыкинаның тыуыуына 90 йыл тулыуға арналған хәтер кисәһендә ҡатнашты.
Рәсәйҙең баш ҡалаһының тамашасыларына башҡорт ансамбле 1939 йылда легендар балетмейстр тарафынан ҡуйылған «Зарифа» бейеүен тәҡдим итте. Концертта улар менән бер сәхнәлә илдең билдәле эстрада йырсылары һәм бейеү коллективтары сығыш яһаны.
Мәскәүҙән һуң ғәскәровсылар тура Вьетнамға юлланды. Ансамблдең 80 йыллығына арналған гастролдәр көнсығыш илдә аҙна-ун көнгә иҫәпләнгән. Тамашасы иғтибарына башҡорт хореографияһының «алтын фонды»на ингән бейеү өлгөләре тәҡдим ителә.
Тулыраҡ: https://kulturarb.ru/ru/news/ansambl-im-f-gaskarova-pribyl-s-gastrolyami-v-stolicu-vetnama 
 ","
	Йома, 29 ноябрь 2019",Яңылыҡтар,Na
https://kulturarb.ru/ba/news/otdajte-svoj-golos-za-luchshij-spektakl-v-pfo-copy," Тауышты бирегеҙ, дуҫтар! ",Na,"

Рәсәйҙә Театр йылының иң сағыу йәштәр проекты – «Театраль Волга буйы» фестиваленең мәктәп һәм студент тамашаларын 100 меңдән ашыу кеше ҡараны. Спектаклдәрҙә Волга буйы федераль округы төбәктәренән ете меңдән ашыу йәш актер, уҡыусы һәм студент ҡатнашты. Шулай уҡ, республикабыҙҙан фестивалдә М. Аҡмулла исемендәге Башҡорт дәүләт педагогия университетының «Ҡорос» һәм Межгорье ҡалаһынан «Пауза» театрҙары ҡатнашты.
Ижади йәштәр өсөн күләмле ваҡиғаны ойоштороу идеяһы – Рәсәй Президентының Волга буйы федераль округындағы тулы хоҡуҡлы вәкиле Игорь Комаровтың шәхси башланғысы.
Мәғлүм булыуынса, 30 ноябрҙә тауыш биреүгә йомғаҡ яһала һәм «Иң яҡшы мәктәп театры», «Иң яҡшы студент театры», «Иң яҡшы режиссер», «Иң яҡшы актер», «Иң яҡшы актрисам» тигән номинацияларҙа еңеүселәр билдәләнә.
Тауыш биреү 29 ноябрҙә Мәскәү ваҡыты буйынса көндөҙгө сәғәт 1-ҙә башлана һәм 30 ноябрҙә шулай уҡ Мәскәү ваҡыты буйынса көндөҙгө 1-ҙә тамамлана.
Сығанаҡ: https://kulturarb.ru/ru/news/otdajte-svoj-golos-za-luchshij-spektakl-v-pfo
 ","
	Йома, 29 ноябрь 2019",Яңылыҡтар,Na
https://kulturarb.ru/ba/news/tәүge-tapҡyr-milәүshә-mortazina-prizyna-berense-bөtә-rәsәj-vokalsylar-konkursy-uҙғaryla, Тәүге тапҡыр –  Миләүшә Мортазина призына Беренсе Бөтә Рәсәй вокалсылар конкурсы уҙғарыла ,Na,"

2-4 декабрҙә Башҡортостандың баш ҡалаһында тәүге тапҡыр Миләүшә Мортазина призына Беренсе Бөтә Рәсәй вокалсылар конкурсы уҙғарыла. Конкурсты легендар педагог ярты быуаттан ашыу эшләгән Заһир Исмәғилев исемендәге Өфө дәүләт сәнғәт институты ойоштора.
Сара 2 декабрҙә иртәнге сәғәт 10-да Шаляпин исемендәге концерт залында асыла. Ҡатнашыусылар өсөн йәрәбә һалына. Конкурс тыңлауҙары 2 һәм 3 декабрҙә дауам итә. 4 декабрҙә сәғәт 12-лә еңеүселәрҙе бүләкләү тантанаһы һәм гала-концерт була.
Өфө дәүләт сәнғәт институтынан хәбәр итеүҙәренсә, конкурсҡа республикабыҙ, шулай уҡ Екатеринбург, Ҡазан, Магнитогорск, Силәбе, Пермь башҡарыусыларынан 100-гә яҡын ғариза килгән. Улар — мәҙәниәт һәм сәнғәт колледждарының йыр бүлектәре, «Академик йырлау» йүнәлеше буйынса музыка юғары уҡыу йорттары студенттары. Конкурс йәш төркөмдәре буйынса «Яңғыҙ йырлау» номинацияһында уҙғарыла.
 ","
	Йома, 29 ноябрь 2019",Яңылыҡтар,Na
https://kulturarb.ru/ba/news/өfөlә-hәҙerge-rәsәj-tөbәk-enciklopedistikaһy-unyң-jәmғiәttәge-uryny-һәm-role-үҫesh-perspektivalary-bөtә-rәsәj-fәnni-ғәmәli-konferenciyaһy-үtte," Өфөлә «Хәҙерге Рәсәй төбәк энциклопедистикаһы: уның йәмғиәттәге урыны һәм роле, үҫеш перспективалары» Бөтә Рәсәй фәнни-ғәмәли конференцияһы үтте ",Na,"

Өфөлә ике көн дауамында “Хәҙерге Рәсәй төбәк энциклопедистикаһы: уның йәмғиәттәге урыны һәм роле, үҫеш перспективалары” тип аталған халыҡ-ара кимәлдәге Бөтә Рәсәй фәнни-ғәмәли конференцияһы үтте. Уның эшендә Азербайжан, Ҡаҙағстан кеүек сит илдәр вәкилдәре, Мәскәү ҡалаһы, Башҡортостан, Татарстан, Коми, Саха (Яҡут), Тыва кеүек Рәсәй төбәктәре ғалимдары ҡатнашты. 
Сараны Башҡортостан Фәндәр академияһы президенты, педагогика фәндәре докторы Әлфис Ғаязов асып, республика Башлығы Радий Хәбировтың тәбрикләү сәләмен уҡып ишеттерҙе. Радий Фәрит улы үҙенең ҡотлау хатында энциклопедия эшмәкәрлегенең мөһимлеген һәм уны заманса шарттарға яраҡлаштырыу зарурлығын билдәләгәйне.
Тулыраҡ: бында.
 
 ","
	Йома, 29 ноябрь 2019",Яңылыҡтар,Na
https://kulturarb.ru/ba/news/өfөlә-vatan-gerojҙary-kөnөnә-arnalғan-saralar-ojoshtorola, Өфөлә Ватан Геройҙары көнөнә арналған саралар ойошторола ,Na,"

Өфө 9 декабрҙә билдәләнгән Ватан Геройҙары көнөн байрам итеүгә ҡушыла. Иҫтәлекле дата Рәсәй империяһының юғары хәрби наградаһы – Изге Георгий орденын булдырыу менән бәйле. Был көндә Советтар Союзы Геройҙарын, Рәсәй Федерацияһы Геройҙарын, Изге Георгий ордены һәм Дан ордены кавалерҙарын хөрмәтләйҙәр, геройҙарҙы иҫкә алалар. 
6 декабрҙә Башҡортостанда Рәсәй Президентының Волга буйы федераль округындағы тулы хоҡуҡлы вәкиле Игорь Комаров тәҡдиме менән Ватан Геройҙары көнөнә бағышланған округ сараһын үткәреү күҙаллана. 
Тантаналарҙа Волга буйы федераль округынан Ватан Геройҙары һәм һәләк булған (үлгән) Ватан һаҡсыларының туғандары — бөтәһе 100-гә яҡын кеше ҡатнаша. 
Өфөлә 6 декабрҙә байрам концерты, Еңеү паркында мемориалдарға сәскәләр һалыу һәм республика башлығы Радий Хәбиров исеменән тантаналы ҡабул итеү ойошторола. Баш ҡала мәктәптәрендә Ватан Геройҙары ҡатнашлығында батырлыҡ дәрестәре үткәрелә. Абруйлы ҡунаҡтар шулай уҡ ике тапҡыр Советтар Союзы Геройы Муса Гәрәев исемендәге башланғыс осош әҙерлеге алып барылған дөйөм белем биреү мәктәп-интернатына бара.
 ","
	Йома, 29 ноябрь 2019",Яңылыҡтар,Na
https://kulturarb.ru/ba/news/beloret-rajonynda-bashҡortostandyң-halyҡ-artisy-ғәli-hәmzin-isemendәge-jyr-bәjgeһe-үtte, Белорет районында Башҡортостандың халыҡ артисы Ғәли Хәмзин исемендәге йыр бәйгеһе үтте ,Na,"

Белорет районында Башҡортостандың халыҡ артисы Ғәли Хәмзин исемендәге йыр бәйгеһе үтте. Халыҡ һәм эстрада йырҙарын башҡарыусыларҙың муниципаль конкурсы быйыл 4-се тапҡыр ғына ойошторолдо. Һайлап алыу турҙары аша 100-ҙән ашыу башҡарыусы үҙ мөмкинлеген һынап ҡараны. Конкурстың финалы йырсының тыуған төйәге Белорет районы Әхмәр ауыл мәҙәниәт йортонда ойошторолған ҙур тамашаға әйләнде.
Ғәли Хәмзин - Башҡортостандың халыҡ артисы, С. Юлаев исемендәге дәүләт премияһы һәм Бөтә Рәсәй халыҡ йырҙарын башҡарыусылар конкурсы лауреаты. Ул Башҡортостанда ғына түгел, Рәсәй, сит ил сәхнәләрендә лә сығыш яһап, бик күп тамашасыларҙың һөйөүен яулаған маһир йырсыларыбыҙҙың береһе булды. Ғәли Хәмзин ынйы-гәүһәрҙәргә тиң халҡыбыҙ моңдары менән бер рәттән классик, эстрада йырҙарын да берҙәй оҫта, юғары кимәлдә башҡарған киң диапазонлы профессиональ йырҙар башҡара ине. «Йәдкәр» фольклор-эстрада төркөмөнөң тәү маҡсатына тоғро ҡалып, юғары маҡсаттарға ирешеүендә Ғәли Хәмзиндың хеҙмәте баһалап бөткөһөҙ.
Ғәли Ғәббәс улы 1981 йылда Өфө сәнғәт институтының вокал бүлеген тамамлай һәм «Йәдкәр» фольклор-эстрада төркөмөндә эш башлай. 1985 йылда Краснодар ҡалаһында үткән халыҡ йырҙарын башҡарыусылар конкурсында лауреат исемен яулап, 1 премияға лайыҡ булыу, артистың артабанғы ижадына көс-дәрт өҫтәй, этәргес булып тора. Йырсы үҙенсәлекле, бәрхәт кеүек йомшаҡ тауышы менән халыҡ араһында киң танылыу таба. Уның башҡарыуында «Сибай», «Ҡурайсы егет», «Тәфтиләү», «Ирәндек», «Любизар», «Хәйрүләкәй» һәм башҡа бик күп халыҡ йырҙары башҡарылышы менән айырылып торҙо. Ғ. Хәмзин композиторҙар Заһир Исмәғилев, Хөсәйен Әхмәтов, Рим Хәсәнов, Роберт Ғәзизов йырҙарын яратып башҡарҙы. Рус һәм Көнбайыш классик әҫәрҙәрен дә оҫта башҡарған Ғәли Хәмзиндың сығыштарын Башҡортостан халҡы ғына түгел, сит ил тамашасыһы ла һәр саҡ көтөп алып, дәррәү алҡыштар менән оҙата -ҡаршы ала ине.
 ","
	Кесе йома, 28 ноябрь 2019",Яңылыҡтар,Na
https://kulturarb.ru/ba/news/bөgөn-өfөlә-kәrim-hәkimovҡa-memorial-taҡtatash-asyldy, Бөгөн Өфөлә Кәрим Хәкимовҡа мемориаль таҡтаташ асылды ,Na,"

Бөгөн Өфөлә, Рәсәй Ислам университетында, СССР-ҙың беренсе дипломаты Кәрим Хәкимовҡа мемориаль таҡтаташ асылды. Буласаҡ илсе 1910-1911 йылдарҙа ошонда (ХХ башында «Ғәлиә» мәҙрәсәһе) уҡыған. Ошо тураһында «Башинформ» мәғлүмәт агентлығы хәбәр итә.
Таҡтаташты асыу тантанаһына Юғары мөфтөй, Рәсәй мосолмандарының Үҙәк диниә назараты рәйесе Тәлғәт Тажетдин, Кәрим Хәкимовтың туғанының ейәнсәре Зарема Ғиндуллина һәм «Рәсәй — Ислам донъяһы» стратегик ҡараш төркөмөнөң V ултырышында ҡатнашыусылар килде.
 ","
	Кесе йома, 28 ноябрь 2019",Яңылыҡтар,Na
https://kulturarb.ru/ba/news/novaya-stranica-v-istorii-bashkirskoj-multiplikacii-v-ufe-prezentovali-proekt-balalar-2-copy, Өфөлә Кескәй балалар өсөн яңы башҡорт проект тәҡдим ителде ,Na,"

Кисә, «Родина» кинотеатрында кескәй балалар һәм уларҙың ата-әсәләр өсөн яңы башҡорт проект тәҡдим ителде – BALALAR башҡорт йәнһүрәтен презентацияһы үтте. Проект республика башлығы грантына ғәмәлгә ашырыла.

 «Был башҡорт йәнһүрәтендә без Айыу, Төлкө, Бесәй һәм Бүре менән бергә төҫтәрҙе һәм йыл миҙгелдәрен өйрәнәбеҙ», – тинеләр ойошороуысылар.

Премьера уңайынан кинотеатр холында Урал батыр һәм Айһылыу ҡатнашлығында мауыҡтырғыс уйындар, бейеүҙәр, шулай уҡ һабын ҡыуыҡтары шоуы, аквагрим менән балалар байрамы ойошторолдо. Һәр бала бүләккә йәнһүрәт геройҙары менән йәбештергестәр һәм шарҙар алды.
Проект инициаторҙары һәм етәкселәре — Рузилә һәм Илдар Кинйәбулатовтар; проекттың pr-менеджеры Фатима Янбаева; йәнһүрәттең төп геройҙарын тауышландырған балалар: Бесәй — Азалия Ҡоләхмәтова, Төлкө — Йәмилә Хисаметдинова, Бүре — Искәндәр Мөхәмәтйәнов, Айыу — Илназар Әхмәтйәнов.
Ижади төркөмдөң башҡа ағзалары премьераны социаль селтәрҙәрҙең тура эфирында ҡараны: Гөлдәр Ишҡыуатова — йырҙар авторы, Марат Фәйзуллин Татурас — тауыш режиссеры, Эльвира Ғәлимуллина — рәссам, Сергей Дудин — аниматор, Раил Сәлимов — менеджер, Әлфир Илбаҡтин — башҡарыусы.
Тулы мәғлүмәт:  https://kulturarb.ru/ru/news/novaya-stranica-v-istorii-bashkirskoj-multiplikacii-v-ufe-prezentovali-proekt-balalar-2 
 ","
	Шаршамбы, 27 ноябрь 2019",Яңылыҡтар,Na
https://kulturarb.ru/ba/news/respublikabyҙҙa-bashҡort-telen-yaratam-konkursy-үҙғaryla, Республикабыҙҙа «Башҡорт телен яратам» конкурсы үҙғарыла ,Na,"

Бөтә донъя башҡорттары ҡоролтайы Башҡарма комитетының «Башҡорт телен яратам» конкурсын тәҡдим итә! Барығыҙҙы ла Башҡорт теле көнөнә ҡарата ойошторолған ижади бәйгелә ҡатнашырға саҡыралар. Еңеүселәрҙе Бөтә донъя башҡорттары ҡоролтайы Башҡарма комитеты диплом һәм бүләктәр менән билдәләйәсәк. Бүләкләү тантанаһы урыны һәм теүәл ваҡыты социаль селтәрҙәрҙә иғлан ителәсәк. 
 Социаль селтәрҙәрҙә дүрт йүнәлеш буйынса интернет-конкурс иғлан ителә. 
 1. «Һаумы, һаумы, әкиәт!»  2. «Мин башҡортса уҡыйым»  3. “Театрлаштырылған күренеш""  4. “Матур яҙыу дәфтәре” башҡортса текстар марафоны 
 Конкурстың положениеһы менән ҠОРОЛТАЙ/КУРУЛТАЙҙың «Бәйләнештә» селтәрендәге рәсми битендә танышырға мөмкин. Эштәр «конкурс» билдәһе менән 8 декабргә тиклем Этот адрес электронной почты защищён от спам-ботов. У вас должен быть включен JavaScript для просмотра. адресына ебәрелә һәм #ҡоролтай #Башҡорттелекөнө хештегтары менән социаль селтәрҙәрҙә ҡуйыла. 
 «Һаумы, һаумы, әкиәт», «Театрлаштырылған күренеш, «Матур яҙыу дәфтәре» конкурстарына ерле һөйләштәр өсөн хас үҙенсәлекле телмәр ҡулланылған эштәр ҙә ҡабул ителә. 
 Башҡорт теле көнө - 2019 сәхифәһенә рәхим итегеҙ! Конкурс тураһында тулыраҡ мәғлүмәт өсөн телефондар: 8 (347) 246-31-62, 246-32-47
 ","
	Шаршамбы, 27 ноябрь 2019",Яңылыҡтар,Na
https://kulturarb.ru/ba/news/bashdramteatr-sgtko-predstavil-v-ufe-spektakl-v-noch-lunnogo-zatmeniya-m-karima-copy, Өфөлә Стәрлетамаҡ башҡорт драма театры «Ай тотолған төндә» спектаклен тәҡдим итте ,Na,"

Кисә, 25 ноябрҙә, «Нур» Өфө дәүләт татар театры сәхнәһендә Стәрлетамаҡ башҡорт драма театры аристары Мостай Кәримдең «Ай тотолған төндә» трагедияһын тәҡдим иттеләр.  Спектакль «Берҙәм Рәсәй» партияһының «Кесе Ватан мәҙәниәте» проекты сиктәрендә тормошҡа ашырылды.
Спектаклде Яҡутстандан танылған кинорежиссер һәм театр режиссеры, «Алтын битлек» театр премияһы лауреаты Сергей Потапов сәхнәләштерҙе. Сергей Потапов өсөн был — башҡорт телендә тәүге спектакль. Ләкин режиссер материалды һәйбәт белә, сөнки үҙ ваҡытында П. А. Ойунский исемендәге Саха академия театрында ошо спектаклдә Диуана ролен башҡарған.
Шулай уҡ, ҡуйыусы төркөмдә: ҡуйыусы-рәссам — Сулпан Азаматова, балетмейстер — Альмира Дорн, яҡтыртыусы- рәссам — Илшат Саяхов. 
Тәңкәбикә ролен — Башҡортостандың халыҡ артисы Фиҙәлиә Рәхимова, Диуананы — Башҡортостандың атҡаҙанған артисы Илһам Рәхимов башҡара. Шулай уҡ, спектаклдә Фәнил Ҡарасурин, Гөлйемеш Ибраһимова, Нурзилә Сәлимгәрәева, Башҡортостан Республикаһының атҡаҙанған артисы Илфир Баймырҙин, Марат Зөбәйеров, Сәлимә Солтангәрәева, Илнур Аджитаров, Рәсил Сынбулатов, Револь Ғималов, Илгиз Әкимбәтов, Ирек Ибраһимов ҡатнаша.
Мостай Кәримдең «Ай тотолған төндә» трагедияһы 1963 йылда яҙылған. Ул – милли классикабыҙ өлгөһө, бер нисә быуын ижадсылар һәм тамашасылар тәрбиәләгән сәхнә әҫәре. «Ай тотолған төндә» тәүге тапҡыр 1964 йылда Башҡорт дәүләт академия драма театрында ҡуйыла. Бына хәҙер илле йылдан ашыу ул сәхнәләрҙән төшмәй. 
Сығанаҡ: https://kulturarb.ru/ru/news/bashdramteatr-sgtko-predstavil-v-ufe-spektakl-v-noch-lunnogo-zatmeniya-m-karima
 ","
	Шишәмбе, 26 ноябрь 2019",Яңылыҡтар,Na
https://kulturarb.ru/ba/news/rezhisser-bulat-josopov-rәmi-ғaripov-turaһynda-film-tөshөrә-bashlady, Режиссер Булат Йосопов Рәми Ғарипов тураһында фильм төшөрә башлады ,Na,"

Режиссер Булат Йосопов Рәми Ғарипов тураһында фильм төшөрә башлауҙары хаҡында хәбәр итте.
«Шағир көндәлеге» тип аталған фильм арҙаҡлы шәхесебеҙҙең тормош һәм ижад юлын һүрәтләйәсәк. Рәми Ғариповтың образын Артур Ҡунаҡбаев һынландырасаҡ.
«Рәми Ғарипов – үҙе артынан әҙәбиәт мәктәбен булдырған, уҡыусылар үҫтергән шәхес. Минең был фильмда уның киләсәк шағиры икәнлегенә лә баҫым яһағым килә», - ти Булат Йосопов.
Әйткәндәй,  «Бабич» – трилогия форматындағы проекттың нигеҙе, йәғни беренсе өлөшө, «Беренсе республика» уның дауамы булып торһа, Рәми Ғарипов тураһындағы фильм – был проекттың өсөнсө өлөшө.
Сығанаҡ: https://kulturarb.ru/ru/news/v-ufe-startovali-syomki-filma-o-bashkirskom-poete-rami-garipove 
 ","
	Шишәмбе, 26 ноябрь 2019",Яңылыҡтар,Na
https://kulturarb.ru/ba/news/bashҡortostanda-yaңy-nagradalar-buldyryla, Башҡортостанда яңы наградалар булдырыла ,Na,"

Башҡортостанда Генерал Шайморатов һәм Григорий Аксаков ордендары булдырыла. Яңы наградалар тураһында закон проекты Дәүләт Йыйылышы - Ҡоролтайҙың сираттағы пленар ултырышында ҡараласаҡ.
Парламент спикеры Константин Толкачев белдереүенсә, М. Шайморатов легендар генерал исемендәге орден йәмәғәт тәртибен һаҡлау, кеше ғүмерҙәрен ҡотҡарыу, хәрби, граджданлыҡ һәм һөнәри бурыстарын башҡарғанда батырлыҡ күрһәткән граждандарға тапшырыласаҡ. Шулай уҡ закон проекты менән һөнәри оҫталыҡ, күп йыллыҡ намыҫлы хеҙмәт, юғары хеҙмәт ҡаҙаныштары өсөн «Хеҙмәт батырлығы өсөн» миҙалын булдырыу күҙаллана. Награда әлеге ваҡыттағы «Башҡортостан Республикаһында фиҙаҡәр хеҙмәт» билдәһен алмаштырырға тейеш.
Өфө ҡалаһының тәүге губернаторы Григорий Аксаков орденына дәүләт хеҙмәте, йәмәғәт эштәре һәм хәйриә өлкәләрендә емешле эшләүсе яҡташтарыбыҙ лайыҡ буласаҡ.
 ","
	Шишәмбе, 26 ноябрь 2019",Яңылыҡтар,Na
https://kulturarb.ru/ba/news/өfөlә-arғymaҡtyң-yubilej-koncerty-үtte, Өфөлә «Арғымаҡ»тың юбилей концерты үтте ,Na,"

Өфөлә «Арғымаҡ» этно-рок төркөмөнөң юбилей концерты үтте. Ижади коллектив ун йыллыҡ эшмәкәрлегенә йомғаҡ яһап, тамашасыларға байрам бүләк итте.
«Сәғәт ярым эсендә ике тиҫтәгә яҡын йыр яңғыраны, халыҡ «Беҙ бергә», «Любезники любизар», «Ҡорот» һәм башҡа дәртле композицияларға бейеп тә алды.
Музыканттар өсөн быйылғы йыл уңышлы була: Башҡорт халыҡ мәҙәни мираҫын тергеҙгән һәм таратҡан өсөн уларға Шәйехзада Бабич исемендәге йәштәр дәүләт премияһы тапшырыла. Талантлы яҡташтарыбыҙ Ҡырымда үткән «Таврида-арт» фестиваленән дә еңеү менән ҡайтҡайны һәм төркөмө солисына Ринат Рамаҙановҡа Башҡортостандың атҡаҙанған артисы исеме бирелә.
Әйткәндәй, Хөсәйен Әхмәтов исемендәге Башҡорт дәүләт филармонияһында уҙғарылған концерттың интернет аша трансляцияһы ла ойошторолдо. Сара барышын меңдәрсә кеше күҙәтте.
 ","
	Шишәмбе, 26 ноябрь 2019",Яңылыҡтар,Na
https://kulturarb.ru/ba/news/v-bashgosfilarmoniyu-imhahmetova-privezli-novyj-royal-vsemirno-izvestnoj-kompanii-proizvoditelya-steinway-sons-copy, Х.Әхмәтов исемендәге Башҡорт дәүләт филармонияһында – яңы рояль ,Na,"

Кисә, 25 ноябрҙә, Х.Әхмәтов исемендәге Башҡорт дәүләт филармонияһы коллективы, музыка ҡоралы «Культурная среда»  төбәк проектын тормошҡа ашырыу сиктәрендә, Steinway & Sons роялен һатып алдылар.
Тулы мәғлүмәт: https://kulturarb.ru/ru/news/v-bashgosfilarmoniyu-imhahmetova-privezli-novyj-royal-vsemirno-izvestnoj-kompanii-proizvoditelya-steinway-sons 
 ","
	Шишәмбе, 26 ноябрь 2019",Яңылыҡтар,Na
https://kulturarb.ru/ba/news/өfөlә-yuldash-jyry-koncerty-uҙҙy, Өфөлә «Юлдаш йыры» концерты уҙҙы ,Na,"

23 ноябрҙә «Башҡортостан» дәүләт концерт залында «Юлдаш йыры» концерты уҙҙы. Унда республикабыҙҙың төрлө район-ҡалаларынан иң матур 30 тауыш, иң матур 30 йыр йыйылды.
«Юлдаш йыры»ның еңеүсе – «Бибирәхилә» йыры менән «Арғымаҡ» төркөмө һәм Дәүләкән районының вокаль ансамбле.
Тулыраҡ: https://vk.com/uldash_fm 
 ","
	Дүшәмбе, 25 ноябрь 2019",Яңылыҡтар,Na
https://kulturarb.ru/ba/news/gosudarstvennyj-akademicheskij-ansambl-tanca-rb-im-fgaskarova-otpravlyaetsya-vo-vetnam-copy, Ф.Ғәскәров исемендәге ансамбле юбилей туры менән Вьетнамға барасаҡ ,Na,"

Фәйзи Ғәскәров исемендәге дәүләт академия халыҡ бейеүҙәре ансамбле юбилей туры менән Вьетнамға барасаҡ. Ансамблдең 80 йыллығына арналған гастролдәр көнсығыш илдә аҙна-ун көнгә иҫәпләнгән.
Тамашасы иғтибарына башҡорт хореографияһының «алтын фонды»на ингән бейеү өлгөләре тәҡдим ителә.
Тулыраҡ: https://kulturarb.ru/ru/news/gosudarstvennyj-akademicheskij-ansambl-tanca-rb-im-fgaskarova-otpravlyaetsya-vo-vetnam
 ","
	Дүшәмбе, 25 ноябрь 2019",Яңылыҡтар,Na
https://kulturarb.ru/ba/news/sәhnә-һөjөүselәrҙe-teatrlashtyrylғan-kүrenesh-konkursynda-ҡatnashyrғa-saҡyralar, Сәхнә һөйөүселәрҙе «Театрлаштырылған күренеш» конкурсында ҡатнашырға саҡыралар ,Na,"

Бөтә донъя башҡорт ҡоролтайы Сәхнә һөйөүселәрҙе «Театрлаштырылған күренеш» конкурсында ҡатнашырға саҡыра. «Театрлаштырылған күренеш» –  башҡорт әҙибенең әҫәренән өҙөктө сәхнәләштереү. 
Конкурстың маҡсаты – башҡорт әҙәбиәтенә ҡыҙыҡһыныу уятыу. Был конкурсҡа монолог, диалог йә коллектив сығыш рәүешендә эштәр ҡабул ителә. Шәхси сығыштар һәм күмәк сәхнә айырым баһаланасаҡ. 
Конкурс эштәре мотлаҡ  • әҫәрҙең исеме, авторы,  • ҡатнашыусының исем-шәрифе, йәше,  • уҡыған/эшләгән урыны (ҡала, районды мотлаҡ яҙырға) , уҡытыусы исеме (әгәр булһа)  • телефоны, электрон адресы  менән билдәләнергә тейеш. 
Баһалағанда видеороликтың эстетик биҙәлеше,телмәр тәьҫирлеге, һөйләү белеү оҫталығы иҫәпкә алына. 3-10 минутлыҡ видеояҙманы үҙ сәхифәгеҙҙә #ҡоролтай #Башҡорттелекөнө  хештегтары менән билдәләгеҙ. 
Конкурстың положениеһы менән Ҡоролтайҙың «Бәйләнештә» селтәрендәге рәсми битендә https://vk.com/kurultaibashkir һәм Башҡорт теле көнөнә үткәрелгән саралар сәхифәһендә https://vk.com/bashkorttelekono танышырға мөмкин.  Эштәр 8 декабргә тиклем ҡабул ителә. 
Конкурсҡа йомғаҡ жюри тарафынан декабрҙә яһала. Еңеүселәрҙе Бөтә донъя башҡорттары ҡоролтайы Башҡарма комитеты диплом һәм бүләктәр менән билдәләйәсәк. Бүләкләү тантанаһы урыны һәм теүәл ваҡыты социаль селтәрҙәрҙә иғлан итәләсәк.
Конкурс тураһында тулыраҡ мәғлүмәт өсөн телефондар: 8 (347) 246-31-62, 246-32-47. 
 ","
	Дүшәмбе, 25 ноябрь 2019",Яңылыҡтар,Na
https://kulturarb.ru/ba/news/ҡurғan-өlkәһeneң-әlmәn-rajonynda-ural-һәm-kөnbajysh-seber-bashҡorttary-temaһyna-arnalғan-tүңәrәk-өҫtәl-үtte, Ҡурған өлкәһенең Әлмән районында Урал һәм көнбайыш Себер башҡорттары темаһына арналған түңәрәк өҫтәл үтте ,Na,"

Ҡурған өлкәһенең Әлмән районында Урал һәм көнбайыш Себер башҡорттары темаһына арналған түңәрәк өҫтәл үтте. Фекер алышыуҙы Бөтә донъя һәм Ҡурған өлкәһе башҡорттары ҡоролтайы, өлкә хакимиәте ойошторҙо.
Унда ике төбәктең тарихсылары, фольклор белгестәре сығыш яһаны. Түңәрәк өҫтәлдә Башҡортостандың 100 йыллығына «Быуаттар киҫелешендә: башҡорттар Рәсәй өсөн һынылышлы мәлдәрҙә» тигән тема күтәрелде. Шулай уҡ, Башҡортостандан, Тобольск, Астрахандән ғалимдар ҡатнашты.
 ","
	Дүшәмбе, 25 ноябрь 2019",Яңылыҡтар,Na
https://kulturarb.ru/ba/news/mғafuri-isemendәge-bashҡort-teatrynyң-әҙәbiәt-bүlege-yaңy-proekt-әҙerlәne, М.Ғафури исемендәге Башҡорт театрының  әҙәбиәт бүлеге  яңы проект әҙерләне ,Na,"

М.Ғафури исемендәге Башҡорт академия драма театрының  әҙәбиәт бүлеге  «Lit.отдел. Туранан-тура һөйләшеү» исемле  яңы проект әҙерләне
«Был формат «подкаст» тип атала. Театрҙың әҙәбиәт бүлеге хеҙмәткәрҙәре Азалия Балгазина һәм Динара Ҡәйүмова артистар, режиссерҙар, ижадсылар менән әңгәмә ҡороп, туранан-тура интернет киңлектәренә сығара»,  – тинеләр театрҙа.
Тулыраҡ мәғлүмәт бында:
 ","
	Йома, 22 ноябрь 2019",Яңылыҡтар,Na
https://kulturarb.ru/ba/news/v-ufimskom-uchilishhe-iskusstv-sostoyalsya-koncert-prezentaciya-royalya-shigeru-kawai-copy, Өфө сәнғәт училищеһында Shigeru Kawai роялдең презентацияһы үтте ,Na,"

Музыка ҡоралы «Культурная среда»  төбәк проектын тормошҡа ашырыу сиктәрендә, 21 ноябрҙә Өфө сәнғәт училищеһында Shigeru Kawai роялдең презентацияһы үтте.
Тулыраҡ: https://kulturarb.ru/ru/news/v-ufimskom-uchilishhe-iskusstv-sostoyalsya-koncert-prezentaciya-royalya-shigeru-kawai 
 ","
	Йома, 22 ноябрь 2019",Яңылыҡтар,Na
https://kulturarb.ru/ba/news/art-iskusstvo-laboratoriyaһynyң-programmaһy, «ART-ИСКУССТВО» лабораторияһының программаһы  ,Na,"

2019 йылдың 19 ноябренән 25 декабренә тиклем З.Исмәғиолев исемендәге Өфө дәүләт сәнғәт институтында «ART-ИСКУССТВО» лабораторияһы уҙҙа.
Программаһы бында.
 ","
	Йома, 22 ноябрь 2019",Яңылыҡтар,Na
https://kulturarb.ru/ba/news/ҡurғan-өlkәһendә-bashҡortostan-bashlyғy-grantyna-bashҡort-mәҙәniәte-һәm-mәғrifәte-kөndәre-үtә, Ҡурған өлкәһендә Башҡортостан Башлығы грантына Башҡорт мәҙәниәте һәм мәғрифәте көндәре үтә ,Na,"

Ҡурған өлкәһендә Башҡортостан Башлығы грантына Башҡорт мәҙәниәте һәм мәғрифәте көндәре үтә.
Ошоноң менән бәйле Бөтә донъя башҡорттары ҡоролтайы Башҡарма комитеты аппараты белгестәре, журналистар, ғалимдар Ҡурғанға юлға сыҡты. 
 «Кисә Сафакүл ауылы мәктәбендә педагогтар мәғариф проекттары менән таныштырҙы. Башҡорт теле уҡытыусылары өсөн мәғариф майҙансыҡтары эшләне. Ата-әсәләр, балалар башҡорт телен өйрәнеү буйынса мобиль ҡушымталар, республикала эшләгән инновация мәктәптәре менән танышты. Балалар өсөн квест уйыны үткәрҙеләр», –  тинеләр Бөтә донъя башҡорттары ҡоролтайы  хеҙмәткәрҙәре. 
Ә бөгөн төп саралар Тәңрекүл ауылынан башлана. Унда башҡорт халҡының арҙаҡлы шәхестәре, билдәле йәмәғәт эшмәкәрҙәре Шәриф Манатов һәм Ғәлимйән Таған иҫтәлегенә мемориаль таҡтаташ асыласаҡ.
 ","
	Йома, 22 ноябрь 2019",Яңылыҡтар,Na
https://kulturarb.ru/ba/news/bashkirskij-teatr-dramy-im-m-gafuri-prezentoval-spektakl-v-bebi-formate-copy, Бөгөн М.Ғафури исемендәге Башҡорт театрының «Бэби-театр» апробацияһы үтте ,Na,"

Бөгөн М. Ғафури исемендәге Башҡорт академия драма театрының Бәләкәй сәхнәһендә «Бэби-театр» апробацияһы үтте. Был әкиәт бәләкәй тамашасыларҙың ғына түгел, ә уларҙың ата-әсәләренең дә йөрәген яуланы.
«Бәпәй-театр»ын ҡуйыусы ижади төркөмдә режиссер Алмаз Саҙрыев, рәссам Павла Никитина, хореограф Алина Мостаева, композитор һәм анимация буйынса рәссам Әмир Ғәлиәскәров эшләй.
Бәпестәр өсөн тәғәйенләнгән тамашала актерҙар Юнир Ҡоланбаев, Лилиә Ғәлина, Морат Рафиҡов һәм Әлфирә Зәһиҙуллина ҡатнашалар. 
Бэби-театр спектакленең премьераһы Башҡорт академия драма театрының Бәләкәй сәхнәһендә 24 ноябрҙә (йәкшәмбе) 16:00 сәғәттә уҙасаҡ.
 ","
	Кесе йома, 21 ноябрь 2019",Яңылыҡтар,Na
https://kulturarb.ru/ba/news/v-gkz-bashkortostan-projdut-novogodnie-predstavleniya-volshebnyj-cirk-deda-moroza-copy, «Ҡыш бабайҙың мөғжизәле цирк» тамашасы тәҡдим итә! ,Na,"

21 – 30 декабрҙә һәм 3- 7 ғинуарҙа «Башҡортостан» дәүләт концерт залында «Ҡыш бабайҙың мөғжизәле цирк» балалар өсөн тамашасы уҙа. Тамашасыла йөҙҙән ашыу артистар ҡатнашасаҡ.
5 йәшкә тиклемге балаларға иңеү ирекле. Белешмәләр өсөн телефон: +7 (347) 273-78-89.
 ","
	Шаршамбы, 20 ноябрь 2019",Яңылыҡтар,Na
https://kulturarb.ru/ba/news/v-stolice-respubliki-prezentovali-centr-poezii-rami-copy, Республикабыҙҙың баш ҡалаһында «Рәми» шиғриәт үҙәген асыуҙы тәҡдим иттеләр ,Na,"

Мин халҡымдың сәскә күңеленән
Бал ҡортондай ынйы йыямын,
Йыямын да - йәнле ынйыларҙан
Хуш еҫле бер кәрәҙ ҡоямын.
 
Республикабыҙҙың баш ҡалаһында «Рәми» шиғриәт үҙәген асыуҙы тәҡдим иттеләр. Яңы проект Башҡортостандың халыҡ шағиры,  Салауат Юлаев исемендәге премия лауреаты, Салауат районының почётлы гражданы Рәми Ғариповҡа бағышланған. Архитекторы – Рөстәм Әлибаев.
Рәми Ғарипов – ул башҡорт һүҙ сәнғәтендә генә түгел, ә донъя шиғриәтендә күренеш булған ижад тыуҙырған шағир!
Тулы мәғлүмәт: https://kulturarb.ru/ru/news/v-stolice-respubliki-prezentovali-centr-poezii-rami

 ","
	Шаршамбы, 20 ноябрь 2019",Яңылыҡтар,Na
https://kulturarb.ru/ba/news/bashkirskij-gosudarstvennyj-hudozhestvennyj-muzej-im-mnesterova-priglashaet-shkolnikov-na-master-klassy-copy, М. В. Нестеров исемендәге Башҡорт дәүләт художество музейы саҡыра!  ,Na,"

М. В. Нестеров исемендәге Башҡорт дәүләт художество музейы уҡыусыларҙы мастер-классҡа саҡыра. Дәрестәр аҙнаһына өс тапҡыр барасаҡ, ә Яңы йыл ял көндәрендә – һәр көн.
Белешмәләр өсөн телефон: 8-917-733-92-98, Гоголя ур., 27 йорт.
Тулыраҡ: https://kulturarb.ru/ru/news/bashkirskij-gosudarstvennyj-hudozhestvennyj-muzej-im-mnesterova-priglashaet-shkolnikov-na-master-klassy
 
 ","
	Шаршамбы, 20 ноябрь 2019",Яңылыҡтар,Na
https://kulturarb.ru/ba/news/өfөlә-yuldashhit-festivale-әҙerlәnә, Өфөлә «ЮлдашХит» фестивале әҙерләнә ,Na,"

«Юлдаш» радиоһы йылдың сағыу ваҡиғаһы «ЮлдашХит» фестиваленә әҙерләнә. 23 ноябрҙә «Башҡортостан» дәүләт концерт залында моң байрамы ойошторола. Йыл йырсылары фонограммаһыҙ йырлай, тамашасыларға иһә матур бүләктәр әҙерләнгән, ти музыка мөхәррире Риф Арыҫлан.
««ЮлдашХит» фестивалендә тыңлаусылар һайлаған иң матур 30 йыр яңғырай, башҡа сығыштар ҙа була», - тинеләр ойоштороусылар.
Билеттар: afisha.yandex.ru
 ","
	Шаршамбы, 20 ноябрь 2019",Яңылыҡтар,Na
https://kulturarb.ru/ba/news/gөlnәzirә-bashҡort-folklor-ansamble-10-jyllyҡ-yubilejyn-bildәlәne, «Гөлнәзирә» башҡорт фольклор ансамбле 10 йыллыҡ юбилейын билдәләне ,Na,"

«Гөлнәзирә» башҡорт фольклор ансамбле 10 йыллыҡ юбилейын билдәләне. Күп йылдар инде төрлө конкурстарҙа еңеүҙәр яулаған төркөм халыҡ исемен йөрөтә. Байрам кисәһе йыр-моң менән үрелеп барҙы.
 ","
	Шаршамбы, 20 ноябрь 2019",Яңылыҡтар,Na
https://kulturarb.ru/ba/news/әbjәlil-rajonynda-bashҡortostandyң-halyҡ-artisy-әhtәm-abushahmanov-prizyna-respublika-teatrҙary-bәjgeһe-tamamlandy, Әбйәлил районында Башҡортостандың халыҡ артисы Әхтәм Абушахманов призына республика театрҙары бәйгеһе тамамланды ,Na,"

Өс көн дауамында барған фестиваль тиҫтәләп райондың халыҡ театр коллективтарын бергә йыйҙы. Район мәҙәниәт һарайы сәхнәһе бер минут та буш торманы: тамашасыларҙы уйландырған, көлдөргән, ғәжәпләндергән әҫәрҙәр ҡуйылды. Бәйгенең һуңғы көнөндә театрҙар режиссерҙары өсөн семинар үткәрелде.
Былтыр башланғыс алған был фестиваль артистың тыуған Буранғол ауылында уҙғайны. Тәүге тапҡыр ойошторолоуына ҡарамаҫтан, унда театр коллективтары күпләп ҡатнашты.
Быйылғы фестивалдең Гран-приһын Ишембай районының Кинйәбулат ауылы мәҙәниәт йортоноң «Зөбәржәт» халыҡ театры яуланы. Әхтәм Абушахманов халыҡ театрҙары республика фестиваленең төп бүләген тапшырып, бәйгелә ҡатнашыусыларҙың барыһына ла уңыштар теләне.
Сығанаҡ: https://bash.news/news/110123_bjlil_rajonynda_bashortostandy_xaly_artisy_xtm_abushaxmanov_prizyna_respublika_teatrary_bjgee_tamamlandy?lang=bash 






Өс көн дауамында барған фестиваль тиҫтәләп райондың халыҡ театр коллективтарын бергә йыйҙы. Район мәҙәниәт һарайы сәхнәһе бер минут та буш торманы: тамашасыларҙы уйландырған, көлдөргән, ғәжәпләндергән әҫәрҙәр ҡуйылды. Бәйгенең һуңғы көнөндә театрҙар режиссерҙары өсөн семинар үткәрелде.

Былтыр башланғыс алған был фестиваль артистың тыуған Буранғол ауылында уҙғайны. Тәүге тапҡыр ойошторолоуына ҡарамаҫтан, унда театр коллективтары күпләп ҡатнашты.
Быйылғы фестивалдең Гран-приһын Ишембай районының Кинйәбулат ауылы мәҙәниәт йортоноң «Зөбәржәт» халыҡ театры яуланы. Әхтәм Абушахманов халыҡ театрҙары республика фестиваленең төп бүләген тапшырып, бәйгелә ҡатнашыусыларҙың барыһына ла уңыштар теләне.

Автор: Азат Ғәлиуллин.




БСТ Айбулат Сисанбаев














Новости партнеров





Бал дебютанток журнала Tatler
Мать казанская. Мужское / Женское. Выпуск от 19.11.2019
«Понял? Щенок»: Гузеева жестко осадила фаната
Неадекватная бордюризация Москвы: Собянин все больше раздражает жителей столицы
Можно ли определить качество вина в домашних условиях?











Генсек НАТО отреагировал на передачу РФ Украине кораблей


 



Нарусова обманывала Собчака, и тот верил, что Ксюша его дочь


 



Почему нельзя ходить на кладбище в день рождения покойного


 



Владимир Путин дал новые обещания по поводу пенсий











ОБЗОР ВСЕ

Уфимки из инстаграм, которые растопили лед




ОБЗОР ВСЕ

Уфимцы, которые не слезали с велосипеда всю зиму




НОВОСТЬ ВСЕ

Дольщики «Серебряного ручья» увидели свои квартиры




СОБЫТИЕ ВСЕ

Фэшн фестиваль собирает молодых уфимских дизайнеров




СОБЫТИЕ ВСЕ

Лекция для студентов, как попасть в социальный лифт






НОВОСТЬ ВСЕ

Дольщики «Серебряного ручья» увидели свои квартиры




СОБЫТИЕ ВСЕ

Фэшн фестиваль собирает молодых уфимских дизайнеров




ОБЗОР ВСЕ

Уфимки из инстаграм, которые растопили лед




СОБЫТИЕ ВСЕ

Лекция для студентов, как попасть в социальный лифт




ОБЗОР ВСЕ

Уфимцы, которые не слезали с велосипеда всю зиму
 









 ","
	Шишәмбе, 19 ноябрь 2019",Яңылыҡтар,Na
https://kulturarb.ru/ba/news/v-stolice-respubliki-nazvali-imya-novoj-miss-international-ufa-copy, Өфөлә Miss International Ufa этник матурлыҡ һәм талант республика конкурсы тамамланды ,Na,"

 
Кисә, 18 ноябрҙә, «Башҡортостан» дәүләт концерт залында Miss International Ufa этник матурлыҡ һәм талант республика конкурсы тамамланды. Заһир Исмәғилев исемендәге Өфө сәнғәт институтының бишенсе курс студенты Ленария Хәсәнова еңеү яуланы. Ҡыҙ вокал бүлегендә Рәсәйҙең халыҡ артисы Флүрә Килдейәрова класында уҡый. Ленария Хәсәнова башҡорт халыҡ бейеүе «Ете ҡыҙ»ҙы башҡарҙы.
Беренсе вице-мисс исемен Ҡырғыҙстандан Айназ Усенканова алды. Икенсе вице-мисс — Ангола ҡунағы Франку Ванда Гизела Албину. Сыуаш халҡы вәкиле Марина Васильева проекттың социаль селтәрҙәрендә онлайн тауыш биреү йомғаҡтары буйынса «Мисс Интернет» исеменә лайыҡ булды.
Конкурста республикала йәшәгән һәм үҙ милләтенең матурлығын күрһәтергә теләгән 18-28 йәшлек ҡыҙҙар ҡатнашты. Быйыл бөтәһе төрлө милләт ҡыҙҙарынан 60 ғариза килде, 12-һе проект финалсыһы тип танылды. Улар 12 халыҡтың — Ангола, Һиндостан, Куба, Ҡытай, Әрмәнстан, Азербайжан, Грузия, Ҡырғыҙстан, шулай уҡ Рәсәй халыҡтары — рус, башҡорт, татар, сыуаш мәҙәниәтен күрһәте. Гала-концертта ҡатнашыусылар дуҫлыҡ бейеүен башҡарҙы.
Проектты ойоштороусылар – Йәштәр эштәре буйынса федераль агентлыҡ, Милләттәр эштәре буйынса федераль агентлыҡ, Башҡортостан Республикаһының Мәҙәниәт министрлығы, Халыҡтар дуҫлығы йорто, Башҡортостан халыҡтары ассамблеяһы. Проект етәксеһе — «Таврида 5.0» йәш мәҙәниәт һәм сәнғәт эшмәкәрҙәре форумы еңеүсеһе, Өфө ҡурайсыһы Земфира Рәшитова.
Сығанаҡ: https://kulturarb.ru/ru/news/v-stolice-respubliki-nazvali-imya-novoj-miss-international-ufa 
 ","
	Шишәмбе, 19 ноябрь 2019",Яңылыҡтар,Na
https://kulturarb.ru/ba/news/tamyr-telekanalynyң-bireshmәpremiya-proekty-tefi-region-2019-konkursynda-eңeү-yaulany, «Тамыр» телеканалының «Бирешмә.Премия» проекты «ТЭФИ-Регион» - 2019 конкурсында еңеү яуланы ,Na,"

Волгоград ҡалаһында «ТЭФИ-Регион» - 2019 Бөтә Рәсәй телевизион конкурсының финалы уҙҙы. Унда «Тамыр» телеканалының «Бирешмә.Премия» проекты «Телевидение һәм тормош: махсус проект» номинацияһында еңеү яуланы.
Режиссеры – Гөлсәсәк Игебаева, продюсеры – Гөлшат Ғәлиуллина, каналдың етәксеһе – Гөлназ Ҡолһарина.
 ","
	Шишәмбе, 19 ноябрь 2019",Яңылыҡтар,Na
https://kulturarb.ru/ba/news/shayandar-һәm-otҡorҙar-klubynyң-ikense-yarymfinal-үtәsәk, «Шаяндар һәм отҡорҙар» клубының икенсе ярымфинал үтәсәк  ,Na,"

2019 йылдың 19 ноябрендә Мәсәғүт ауылындағы Район мәҙәниәт йортонда «Шаяндар һәм отҡорҙар» клубының икенсе ярымфинал үтәсәк. Башлана 16-00 сәғәттә. 
Башҡорт Шаяндары һәм отҡорҙар клубы ҡатнашыусылары хәрәкәтте республиканың ҡала һәм райондарында үҫтереүҙе дауам итә. Башҡортостан Башлығының республиканың дәүләт телдәрен үҫтереүгә һәм һаҡлауға йүнәлтелгән Грантына ярашлы, “Төньяҡ-көнсығыш”, ”Көньяҡ”, ”Урал аръяғы” (көньяҡ-көнсығыш райондар), ”Төньяҡ-көнбайыш” лигалары ойошторолған. Шаяндар һәм отҡорҙар клубының Башҡорт асыҡ лигаһы уйындары миҙгеле өс конкурс этабынан тора: төбәк (зона) фестивале, ярымфинал уйындары, финал уйындары.
 ","
	Шишәмбе, 19 ноябрь 2019",Яңылыҡтар,Na
https://kulturarb.ru/ba/news/tamashasylar-һorauy-bujynsa-mғafuri-isem-bashdramteatry-stәrletamaҡ-ҡalaһynda, Тамашасылар һорауы буйынса М.Ғафури исем. Башдрамтеатры Стәрлетамаҡ ҡалаһында! ,Na,"

Тамашасылар һорауы буйынса 22 ноябрь 19:00 сәғәттә Мәжит Ҡафури исемендәге Башҡорт академия драма театры «Хыялға ҡаршы» (А.Баймөхәмәтов, А.Ишбулдина, реж. - И.Ҡаҙаҡбаев) спектакле менән –  Стәрлетамаҡ рус дәүләт драма театры сәхнәһендә. 
 Был спектакль Бүрәт Республикаһында уҙғарылған «Алтан сэргэ» Халыҡ – ара театр фестивалендә ике махсус премия яуланы: «Иң яҡшы актер ансамбле» һәм «Хәҙерге милли прозаға мөрәжәғәт иткәне һәм яңы театр телен эҙләүе өсөн», 2016; «Театр яҙы» Республика фестивалендә «Иң яҡшы режиссер эше» номинацияһында билдәләнде, Өфө, 2017; «Коляда-рlays» заман драматургияһы Халыҡ-ара театр фестивалендә «Иң яҡшы режиссер эше» номинацияһында билдәләнде, Екатеринбург, 2017.
 Рәссам–ҡуйыусы - А.Нестеров, композитор - И.Яхин. Ролдәрҙә: А.Кәбиров, У.Әминов, Р.Баймырҙин, Ф.Рәхмәтов, М.Рафиҡов, А.Шәмсетдинов, А.Йосопов.  
 ","
	Дүшәмбе, 18 ноябрь 2019",Яңылыҡтар,Na
https://kulturarb.ru/ba/news/bөgөn-өfөlә-tөrlө-millәt-ҡyҙҙary-araһynda-gүzullek-bәjgeһe, Бөгөн Өфөлә – төрлө милләт ҡыҙҙары араһында гүзәллек бәйгеһе ,Na,"

Бөгөн, 18 ноябрҙә, «Башҡортостан» дәүләт концерт залында төрлө милләт ҡыҙҙары араһында гүзәллек бәйгеһе уҙҙа. Конкурс финалына 12 һылыуҡай үтте. Улар араһында Африка, Һиндостан, Ҡырғыҙстан, Ангола, Куба кеүек төрлө ил вәкилдәре бар.
Үҙенсәлекле конкурс республикала икенсе тапҡыр уҙғарыла. Ойоштороусылар билдәләүенсә, бәйгелә ҡатнашыусылар матурлыҡ буйынса ғына түгел, ижади һәләттәре лә баһаланасаҡ.
Әйткәндәй, сара конкурс авторы Земфира Рәшитова башланғысында ойошторола. Ул быйыл йәй Ҡырымда үткән «Таврида» форумда ошо проект менән сығыш яһап еңеү яулағайны.
 ","
	Дүшәмбе, 18 ноябрь 2019",Яңылыҡтар,Na
https://kulturarb.ru/ba/news/өfөlә-dekorativ-ҡullanma-sәnғәt-bujynsa-izhadi-eshtәr-kүrgәҙmәһe-asyldy, Өфөлә декоратив-ҡулланма сәнғәт буйынса ижади эштәр күргәҙмәһе асылды ,Na,"

Башҡортостандың Милли музейында декоратив-ҡулланма сәнғәт буйынса ижади эштәр күргәҙмәһе асылды. Экспозицияла үҙ эштәрен төрлө район-ҡалаларынан 47 автор тәҡдим итте.
Күргәҙмәлә алмаз мозаикаһы, атлас таҫмалар, күндән яһалған картиналар менән танышырға була. Сигеү, бәйләүҙе үҙ итеүселәр ҙә халыҡты хайран ҡалдырырлыҡ экспонаттар алып килгән. Сара «Уңайлы мөхит» дәүләт программаһы сиктәрендә тормошҡа ашырыла.
Ойоштороусылар билдәләүенсә, сарала ҡатнашыу буйынса йәш арауығында ла сикләүҙәр булмай. Әйткәндәй, күргәҙмәне асыу тантанаһында кейеҙ баҫыу, ағасты семәрләп биҙәү, селтәр бәйләү буйынса оҫталыҡ дәрестәре ойошторолдо.
 ","
	Дүшәмбе, 18 ноябрь 2019",Яңылыҡтар,Na
https://kulturarb.ru/ba/news/borajҙa-eңeү-salyuty-respublika-festivaleneң-berense-zona-saraһy-үtte, Борайҙа «Еңеү салюты» Республика фестиваленең беренсе зона сараһы үтте ,Na,"

Борайҙа 7 район вәкилдәре ҡатнашлығында «Еңеү салюты» республика халыҡ ижады фестиваленең беренсе зона сараһы үтте.
Борайҙан һуң «Еңеү» марафоны эстафетаһы икенсе зона үҙәге – Күгәрсенгә тапшырыла. Уның һуңғы этабы киләһе йылдың 9 майында Өфөлә байрам саралары барышында уҙа.
 ","
	Дүшәмбе, 18 ноябрь 2019",Яңылыҡтар,Na
https://kulturarb.ru/ba/news/mғafuri-isembashҡort-akademiya-drama-teatrynda-bәpәjҙәr-өsөn-bebi-teatr-eҙerlәnә, М.Ғафури исем.Башҡорт академия драма театрында - бәпәйҙәр өсөн «Бэби-театр» ,Na,"

Башҡортостанда тәүге тапҡыр бәпәйҙәр өсөн «Бэби-театр» эҙерләнә. Тиҙҙән Мәжит Ғафури исемендәге Башҡорт академия драма театры афишаһында 0+ йәштәге сабыйҙар өсөн спектакль барлыҡҡа киләсәк. Театр үҙенең йөҙ йыллыҡ юбилейында иң кескәй тамашасыларға уникаль бүләк әҙерләй. 
«Бәпәй-театр»ын ҡуйыусы ижади төркөмдә режиссер Алмаз Саҙрыев, рәссам Павла Никитина, балетмейстер Алина Мостаева, композитор һәм анимация буйынса рәссам Әмир Ғәлиәскәров эшләй.
Бәпестәр өсөн тәғәйенләнгән тамашала актерҙар Юнир Ҡоланбаев, Лилиә Ғәлина, Морат Рафиҡов һәм Әлфирә Зәһиҙуллина ҡатнашалар. 
Бэби-театр спектакленең премьераһыБашҡорт академия драма театрының Бәләкәй сәхнәһендә 2019 йылдың 24 ноябренә 16:00 сәғәттә уҙасаҡ.

 ","
	Йома, 15 ноябрь 2019",Яңылыҡтар,Na
https://kulturarb.ru/ba/news/obladatelem-gran-pri-jeshlek-shou-2019-stal-hajdar-ibragimov-copy, «Йәшлек шоу – 2019» фестиваленең Гран-при  Хәйҙәр Ибраһимов яуланы ,Na,"

14 ноябрҙә «Башҡортостан» дәүләт концерт залында «Йәшлек шоу – 2019» Республика йәштәр йыр-моң фестивале үтте. Гран-при  Өфө күп профилле профессиональ колледжы студенты, 19-йәшлек Хәйҙәр Ибраһимов яуланы (продюсеры - Илнур Рамаҙанов).
1-се урында – Илнар Ғәниев (продюсеры - Илнур Рамаҙанов), 2-се урында –  Илүзә Иҙрисова (продюсеры Фәрүәз Рафиҡов), 3-се урынды Индира Сибәғәтуллина (продюсеры Ринат Рамаҙанов) һәм Limur (продюсер Scani) бүлештеләр.
Шулай уҡ ошо көндө номинациялар тапшырдылар: «Йыл йырсыһы» - Ләсән Ғалимова һәм Ябай Малай (Йәмил Баймырҙин), «Йыл йыры» – Алтынай Вәлитовтың «Башҡорт сәй эсә» йыры, «Өмөт» – «Бишбармаҡ» төркөмө, «Йыл асышы» – Вилли, «Йыл клибы» – RNT «Ҡорот», «Йыл шоу-проекты» - ZAINETDIN этно-шоу проекты, «Йыл төркөмө» – «Арғымаҡ төркөмө.
 ","
	Йома, 15 ноябрь 2019",Яңылыҡтар,Na
https://kulturarb.ru/ba/news/өfөlә-uҡyrғa-tәҡdim-itelgәn-100-әҫәr-isemlegeneң-prezentaciyaһy-үtte, Өфөлә уҡырға тәҡдим ителгән 100 әҫәр исемлегенең презентацияһы үтте ,Na,"

Ул башҡорт теленә һәм мәҙәниәтенә яҡынлаштырыу маҡсатында ойошторолған «Туған һүҙгә 100 аҙым» проекты сиктәрендә ғәмәләгә ашырыла. Әҫәрҙәр исемлеген Башҡортостандың Яҙыусылар союзы һәм Дәүләт Йыйылышы-Ҡоролтайҙың профиль комитеттары төҙөй.
Китаптар экспозицияһы Әхмәтзәки Вәлиди исемендәге Милли китапханала асылды. Уҡыусыларға «Урал батыр» эпосынан башлап төрлө жанрҙағы әҫәрҙәр тәҡдим ителә. Теҙмәлә Салауат Юлаев, Зәйнәб Биишева, Рауил Бикбаев, Спартак Ильясов һәм башҡалар бар.
Ойоштороусылар әйтеүенсә, был проект йәш быуынға мәҙәни ҡиммәттәрҙе ҡатарыу, Башҡортостандың күп милләтле әҙәбиәтенә һөйөү уятыуҙы маҡсат итеп ҡуя. «Туған һүҙгә 100 аҙым» проектында һәр кем ҡатнашып китап тураһында тәьҫораттары менән бүлешә ала.
Сығанаҡ: https://bash.news/news/109898_fl_uyra_tdim_itelgn_100_r_isemlegene_prezentaciyay_tte?lang=bash 
 ","
	Йома, 15 ноябрь 2019",Яңылыҡтар,Na
https://kulturarb.ru/ba/news/neftekamskaya-filarmoniya-gotovit-premernuyu-teatralno-horeograficheskuyu-postanovku-cvety-na-kamnyah-copy, Нефтекама дәүләт филармонияһы «Таштарға яҙылған яҙмыштар» исемле тамаша әҙерләй ,Na,"

Нефтекама дәүләт филармонияһы сәхнәһендә башҡорт халҡының арҙаҡлы шәхестәренең исемдәрен йәш, үҫеп килгән быуынға еткереү, милләтебеҙ өсөн ҡылған изге ғәмәлдәрен тергеҙеп, уларҙың Башҡортостаныбыҙ күгендә ниндәй эҙҙәр ҡалдырыуҙарын һүрәтләү һәм киң пропагандалау маҡсатында әҙерләнгән «Таштарға яҙылған яҙмыштар» исемле тамашаға әҙерлек эштәре дауам итә.
Тамаша 22 ноябрҙә Нефтекама дәүләт филармонияһы сәхнәһендә йәш тамашасылар хөкөменә тапшырыласаҡ.

«Артабан был программаны иң-элек Башҡортостандың төнъяҡ-көнбайыш өлөшөндә йәшәгән балалар ҡарай алһа, киләһе йылдан Республика ауыл-ҡалаларында ла күрһәтергә тиггән өмөттә ҡалабыҙ!», - тинеләр филармонияла.

Сығанаҡ: бында.
 ","
	Кесе йома, 14 ноябрь 2019",Яңылыҡтар,Na
https://kulturarb.ru/ba/news/gran-pri-respublikanskogo-festivalya-detskih-i-molodyozhnyh-teatrov-poluchil-spektakl-taganok-studii-arlekin-copy, Өфөлә балалар һәм йәштәр театрҙарының I республика фестивале уҙҙы  ,Na,"

11 ноябрҙә Мостай Кәрим исемендәге Милли йәштәр театрында балалар һәм йәштәр театрҙарының I республика фестивале үтте.
«Мәҙәниәт» милли проектына ярашлы ойошторолоп, барған фестивалдә Башҡортостандың туғыҙ төбәгенән ижади төркөмдәр ҡатнашҡан. Уларҙың барыһының да сығыштарын мәртәбәле баһалама ағзалары төрлө номинацияларға һәм призлы урындарға бүлгән.
Еңеүселәрҙе республиканың мәҙәниәт министры урынбаҫары Рәнис Алтынбаев тәбрикләне.

«Бөгөнгө сара изгелек сәсә, һәм уның тап йәштәр театры бинаһында үтеүе яҡшы күренеш. Был беҙҙең әле беренсе генә аҙым, уны матур итеп дауам итергә яҙһын, ошондай фестивалдәр артабан да ойошторолорға тейеш», – тине ул.

Шулай уҡ, Гран-при Салауат ҡалаһынан «Арлекин» өлгөлө балалар театр студияһы алды. Фестивалдә улар М. Кәримдең повесы буйынса ҡуйылған «Өс таған» спектакле менән сығыш яһанылар.
Өсөнсө дәрәжә дипломға Өфө ҡалаһынан «Ҡолонсаҡ», икенсе дәрәжә дипломға Благовещендан «Отражение», Стәрлетамаҡтан «Шут с нами» балалар өлгөлө театр коллективтары лайыҡ булһа, беренсе тип был бәйгелә Белореттан «Надежда» ижади коллективы, Стәрлебаш районынан «Ств театр» халыҡ йәштәр театры танылды.
 ","
	Кесе йома, 14 ноябрь 2019",Яңылыҡтар,Na
https://kulturarb.ru/ba/news/s-nacionalnym-simfonicheskim-orkestrom-rb-v-ufe-vystupit-dirizhyor-tigran-ahnazaryan-copy, Башҡортостан Республикаһының Милли симфоник оркестры менән дирижеры Тигран Ахназарян сығыш яһай ,Na,"

20 ноябрҙә «Башҡортостан»  дәүләт концерт залында Башҡортостан Республикаһының Милли симфоник оркестрының концерты уҙҙа.
Концертта дирижеры Тигран Ахназарян (Армения) ҡатнашасаҡ.
Башлана 19:00 сәғәттә.
Белешмәләр өсөн телефон: 8 (347) 272-66-43 / 8 (917) 730-51-46.
 
 ","
	Кесе йома, 14 ноябрь 2019",Яңылыҡтар,Na
https://kulturarb.ru/ba/news/bashҡortostanda-mosafir-halyҡ-ara-etnik-muzyka-forumy-uҙҙy, Башҡортостанда «Мосафир» халыҡ-ара этник музыка форумы уҙҙы ,Na,"

10 ноябрҙән 12-һенә тиклем Башҡортостанда «Мосафир» халыҡ-ара этник музыка форумы уҙғарылды. Өфө бөтә донъянан World Music өлкәһе эксперттарын ҡабул итте. «Мосафир» форумына Бөйөк Британия, Германия, Италия, Көньяҡ Корея һәм башҡа илдәрҙән спикерҙар , сәнғәт өлкәһе белгестәре саҡырылған.
«Мосафир» форумы «Торатау» конгресс-холы, «Өфө уттары», Music hall 27, Башҡорт дәүләт филармонияһында үтте. 
 Программала: этник музыка буйынса белгестәр ҡатнашлығында конференциялар, продюсерҙар, тур ойоштороусылар, музыканттар өсөн оҫталыҡ дәрестәре, күргәҙмәләр һәм, әлбиттә, матур сығыштар ойошторолды.
 Милли музыка ҡоралдары оркестры, Роберт Юлдашев менән «Ҡурайсы», «Арғымаҡ», «Заман»,  «Йатаган», ZAINETDIN, Олена Уутай Подлужная, Мерема, Татьяна Калмыкова, Катя Ямщикова, Khoomei Beat, Отава Ё кеүек билдәле төркөмдәр, артистар сығыш яһаны.
 «Мосафир» форумы – Башҡортостанда этник музыка сәнғәтен үҫтереүгә яңы көс биреп, терәү мәғариф майҙансығына әйләнер тип көтөлә.
 
 ","
	Кесе йома, 14 ноябрь 2019",Яңылыҡтар,Na
https://kulturarb.ru/ba/news/gosudarstvennyj-akademicheskij-ansambl-narodnogo-tanca-im-f-gaskarova-prodolzhaet-seriyu-yubilejnyh-koncertov-copy, Ф. Ғәскәров исемендәге дәүләт академия халыҡ бейеүҙәре ансамбле юбилей  концерттар менән сығыш яһай ,Na,"

Фәйзи Ғәскәров исемендәге дәүләт академия халыҡ бейеүҙәре ансамбле коллективтың 80 йыллығына арналған концерттар менән сығыш яһай.
12 ноябрҙә «Башҡортостан» дәүләт концерт залы сәхнәһендә ансамбль «Донъя халыҡтары бейеүҙәре» юбилей концерт программаһын тәҡдим итә.
Тантаналы юбилей концерты 13 декабрҙә киске сәғәт 7-лә «Башҡортостан» дәүләт концерт залында була. 80 йыллыҡҡа бағышланған концерттарҙың һуңғыһы 20 апрелдә Йәштәр һарайында уҙа.
 ","
	Шаршамбы, 13 ноябрь 2019",Яңылыҡтар,Na
https://kulturarb.ru/ba/news/bөgөn-bjosopova-isemendәge-akterҙar-jortonda-jәshtәr-premiyaһyn-tapshyryu-tantanaһy, Бөгөн Б.Йосопова исемендәге Актерҙар йортонда - Йәштәр премияһын тапшырыу тантанаһы! ,Na,"

Бөгөн,11 ноябрҙә, Б.Йосопова исемендәге Актерҙар йортонда Театр эшмәкәрҙәре союзының Йәштәр премияһын тапшырыу тантанаһы үтә. 35 йәшкә тиклемге актерҙарҙың эштәре баһалана, иң талантлы йәштәр билдәләнә.
Башлана 17.00 сәғәттә. Инеү ирекле.
 ","
	Дүшәмбе, 11 ноябрь 2019",Яңылыҡтар,Na
https://kulturarb.ru/ba/news/bashҡortostandyң-halyҡ-yaҙyusyһy-talha-ғiniәtullin-arabyҙҙan-kitte, Башҡортостандың халыҡ яҙыусыһы Талха Ғиниәтуллин арабыҙҙан китте ,Na,"

Башҡортостандың халыҡ яҙыусыһы, Бөйөк Ватан һуғышы ветераны, Башҡортостандың атҡаҙанған мәҙәниәт хеҙмәткәре, Рәсәйҙең Яҙыусылар союзы ағзаһы, Учалы районының почетлы гражданы Талха Ғиниәтуллин арабыҙҙан китте.
 Талха Йомабай улы Рәсәйҙә хәҙерге заман хәрби прозаһының иң күренекле вәкиле. Рәсәй уҡыусыһына ул «Анатолий Генатуллин» псевдонимы аҫтында билдәле.
 Мәрхүмдең туғандары һәм яҡындарының оло ҡайғыһын уртаҡлашабыҙ.
 ","
	Йома, 08 ноябрь 2019",Яңылыҡтар,Na
https://kulturarb.ru/ba/news/һeңlekәsh-gran-pri-һәm-tamashasy-һөjөүe-prizyn-yaulany, “Һеңлекәш” Гран-при һәм тамашасы һөйөүе призын яуланы ,Na,"

“Һеңлекәш” фильмы 16-сы “Нурлы фәрештә” халыҡ-ара хәйриә кинофестивалендә Гран-при һәм тамашасы һөйөүе призын яуланы. «Мотор Фильм Студия» кинокомпанияһы фильмын режиссер Александр Галибин Мостай Кәримдең «Беҙҙең өйҙөң йәме» повесы буйынса төшөрҙө. «Һеңлекәш» — киң кинопрокатҡа сыҡҡан башҡорт телендәге беренсе заманса фильм.
 ","
	Йома, 08 ноябрь 2019",Яңылыҡтар,Na
https://kulturarb.ru/ba/news/bashҡortostanda-eңeү-salyuty-respublika-halyҡ-izhady-festivale-bashlana, Башҡортостанда “Еңеү салюты” республика халыҡ ижады фестивале башлана ,Na,"

Ул Бөйөк Ватан һуғышында Еңеүҙең 75 йыллығына арнала. Фестиваль сиктәрендә бөгөн баш ҡаланың Еңеү паркында “Еңеү” марафоны старт алды. “Тәүге этап район һәм ҡалаларҙа концерт, театрлаштырылған тамаша, тематик кисә, халыҡ байрамдары формаһында үткәрелә. Артабан еңеүселәр үҙ районы йә ҡалаһы исеменән зона кимәлендә сығыш яһай һәм комиссия тәҡдиме менән “Еңеү салюты” Бөтә Рәсәй халыҡ ижады фестивалендә ҡатнаша”, - ти республика халыҡ ижады үҙәгенең бүлек мөдире Эльвира Әхмәтйәнова. Фестиваль 2020 йылдың майына тиклем дауам итә. Ул республиканың барлыҡ муниципаль берәмектәрендә ойошторола
 ","
	Кесе йома, 07 ноябрь 2019",Яңылыҡтар,Na
https://kulturarb.ru/ba/news/өfөlә-akterҙar-jөrәk-һүҙe-konkursynda-tөp-bүlәk-avtomobil-өsөn-kөrәshә, Өфөлә актерҙар «Йөрәк һүҙе» конкурсында төп бүләк – автомобиль өсөн көрәшә ,Na,"

Өфөлә «Йөрәк һүҙе» телевизион шиғриәт конкурсының финалы була. Башҡорт телендәге шиғри бәйге 9 ноябрҙә «Башҡортостан» дәүләт концерт залында уҙа. Быйыл конкурс Башҡортостандың халыҡ шағиры Мостай Кәримдең 100 йыллығына бағышлана. Төп бүләк — автомобиль өсөн 500 мең һумлыҡ сертификат.
Тәүге тапҡыр конкурста актер һәм режиссер белеменә эйә булғандар ғына ҡатнаша. Улар араһында башҡорт һәм татар театрҙарының танылған актерҙары – Суфия Ҡорбанғәлиева, Нәғим Нурғәлин, Римма Ҡаһарманова, Илгиз Таһиров, Гөлназ Мөхәмәҙиева, Фәнис Рәхмәтов, Зөлфиә Хәлилова, Шәһитулла Хамматов, алып барыусылар Земфира Байбулдина, Фәрүәз Урманшин һәм башҡалар. Бәйгенең комментаторҙары булып, ғәҙәттәгесә, Фирҙәт Ғәлиев һәм Александр Кузьменко сығыш яһай.
 
 ","
	Кесе йома, 07 ноябрь 2019",Яңылыҡтар,Na
https://kulturarb.ru/ba/news/bashdram-teatry-kollektivyn-bөgөn-өs-urynda-kүrergә-mөmkin, Башдрам театры коллективын бөгөн өс урында күрергә мөмкин ,Na,"

Мәжит Ғафури исемендәге Башҡорт академия драма театры коллективын бөгөн ошо өс урында күрергә мөмкин:
ИЖЕВСК тарафтарына — “Алтын битлек” – Ижевскийҙа” фестивалендә ҡатнашыу өсөн бөгөн 53 кеше юлға сыҡты. Иртәгә, 8 ноябрҙә, “Зөләйха күҙҙәрен аса” (Г.Яхина, Я.Пулинович инсц., режиссеры – Айрат Абушахманов) спектакле Удмурт дәүләт рус драма театры сәхнәһендә уйналасаҡ.
БЛАГОВАР тамашасыһы менән бөгөн артистар Азамат Ғафаров, Милена Сираева, Юнир Ҡоланбаев, Сәғиҙулла Байегетов, Илсөйәр Ғәзетдинова, Әлфирә Зәһиҙуллина осрашасаҡ. Улар Туфан Миңнуллин пьесаһы буйынса “Һөйәркә” спектаклен уйнаясаҡ.
ӨФӨЛӘ – Башҡорт дәүләт опера һәм балет театрының Бәләкәй залында ла бөгөн спектаклебеҙ бар — “Әлифбанан бер себеш” (А.Кивиряхк) монодрамаһында Алмас Әмиров уйнаясаҡ.
 
 ","
	Кесе йома, 07 ноябрь 2019",Яңылыҡтар,Na
https://kulturarb.ru/ba/news/v-ufe-nagradyat-pobeditelej-inklyuzivnogo-tvorcheskogo-konkursa-bashkiriya-ty-svet-v-moej-sudbe," Өфөлә ""Башҡортостан! Яҙмышымда яҡтылыҡ"" инклюзив конкурсының еңеүселәрен бүләкләү тантанаһы үтәсәк ",Na,"

14 ноябрь һуҡырҙар өсөн Башҡортостан республика махсус китапханаһында инвалид балалар араһында үткән Республика ижади конкурсының еңеүселәрен бүләкләү тантанаһы үтәсәк.
Конкурстың төп маҡсаты - мөмкинлектәре сикләнгән балаларҙа китап уҡыуға мохтажлыҡ формалаштырыу.
Конкурс өс номинацияла уҙғарылды:

""Минең Мостай Кәрим"" номинацияһында яҙыусының әҫәрҙәре тураһында инша, эссе, хикәйә (шиғырҙа һәм прозала) яҙыу;
""Мостайҙың тере һүҙе"" номинацияһында мультимедиялы продукт: буктрейлерҙар, конкурс темаһы буйынса төрлө форматтарҙағы презентациялар яһау;
""Мостайға тылсымлы юл"" номинацияһында яҙыусының әҫәрҙәрен ҡулланып, тактиль китаптар эшләү.

Конкурста республикабыҙҙың 40-тан ашыу ҡала һәм райондарынан 7 йәштән алып 18 йәшкә тиклем 150-нән ашыу бала ҡатнашты. Конкурсҡа видео һәм презентация форматында 70 эш, 50 инша, эссе, шиғырҙар, 20 тактиль китаптар тәҡдим ителде.
Еңеүселәрҙе бүләкләү тантанаһында республиканың мәҙәниәт министрлығы, министерстволар һәм идаралыҡтар вәкилдәре, йәмғиәт ойошмалары вәкилдәре, билдәле педагогика һәм мәҙәниәт эшмәкәрҙәре ҡатнашасаҡ.
Сара 12:00 сәғәттә үтә.
Адрес: Өфө ҡалаһы, Киров урамы, 47.
 ","
	Кесе йома, 07 ноябрь 2019",Яңылыҡтар,Na
https://kulturarb.ru/ba/news/өfөlә-bashҡortostandyң-100-jyllyғyna-arnalғan-fotoһүrәttәr-kүrgәҙmәһe-asyla, Өфөлә Башҡортостандың 100 йыллығына арналған фотоһүрәттәр күргәҙмәһе асыла ,Na,"

Өфөлә Башҡортостандың 100 йыллығына арналған фотоһүрәттәр күргәҙмәһе асыла. Конкурсты Республика Йәмәғәт палатаһы ойошторҙо. 13 еңеүсенең эштәре һайлап алынды. Еңеүселәр фотоһүрәттәренән күргәҙмә 8 ноябрҙә асыла.
 ","
	Шаршамбы, 06 ноябрь 2019",Яңылыҡтар,Na
https://kulturarb.ru/ba/news/radij-hәbirov-kitap-nәshriәteneң-100-jyllyғy-һәm-yaҙyusylar-soyuzynyң-85-jyllyғy-turaһyndaғy-ukazғa-ҡul-ҡujҙy, Радий Хәбиров «Китап» нәшриәтенең 100 йыллығы һәм Яҙыусылар союзының 85 йыллығы тураһындағы указға ҡул ҡуйҙы ,Na,"

Башҡортостан Башлығы Радий Хәбиров 2019 йылда Зәйнәб Биишева исемендәге «Китап» нәшриәтенең – 100, Башҡортостан Республикаһы Яҙыусылар союзының 85 йыллығына әҙерләнеү һәм уҙғарыу тураһындағы указға ҡул ҡуйҙы.
Тейешле указ рәсми хоҡуҡи мәғлүмәт порталында баҫылды. Документҡа ярашлы, ойоштороу комитетын республика хөкүмәте вице-премьеры Фәнүр Йәғәфәров етәкләй. Ойоштороу комитеты юбилей саралары планын әҙерләргә һәм раҫларға, финанслау сығанаҡтарын билдәләргә тейеш.
Муниципаль райондар һәм ҡала округтары хакимиәттәренә мәҙәниәт, мәғариф учреждениеларында саралар ойошторорға, шағирҙарҙы, яҙыусыларҙы тантаналы ҡотларға тәҡдим ителде. Хәтерегеҙгә төшөрәбеҙ, юбилей йылында Башҡортостан Республикаһы Яҙыусылар союзының бинаһы төҙөкләндерелде.
http://www.bashinform.ru/bash/1374633/ 
 
 ","
	Шишәмбе, 05 ноябрь 2019",Яңылыҡтар,Na
https://kulturarb.ru/ba/news/halyҡtar-berҙәmlege-kөnө-menәn, Халыҡтар берҙәмлеге көнө менән! ,Na,Na,"
	Дүшәмбе, 04 ноябрь 2019",Яңылыҡтар,Na
https://kulturarb.ru/ba/news/өfөlә-balalar-өsөn-nuriev-halyҡ-ara-festivale-bashlandy, Өфөлә балалар өсөн «Нуриев» Халыҡ-ара фестивале башланды ,Na,"

Өфөлә балалар өсөн «Нуриев» Халыҡ-ара фестивале башланды. Унда Рәсәй төбәктәренән тыш, Латвия, Белоруссия, Ҡаҙағстан, Үҙбәкстан һәм Япония мәктәптәре ҡатнаша. Бөгөн классик бейеү буйынса оҫталыҡ дәресе ойошторола, ҡунаҡтар башҡорт бейеүенә лә өйрәнә ала. Фестиваль өс көн бара, иртәгә Гала-концерт менән тамамлана.
 ","
	Йома, 01 ноябрь 2019",Яңылыҡтар,Na
https://kulturarb.ru/ba/news/bashҡort-teatrynda-mostaj-kәrimdeң-tragediyaһyn-yaҡut-rezhissery-sergej-potapov-sәhnәlәshterҙe, Башҡорт театрында Мостай Кәримдең трагедияһын яҡут режиссеры Сергей Потапов сәхнәләштерҙе ,Na,"

Стәрлетамаҡ башҡорт драма театры Мостай Кәримдең «Ай тотолған төндә» трагедияһын сәхнәләштерҙе. Спектакль «Берҙәм Рәсәй» партияһының «Кесе Ватан мәҙәниәте» проекты сиктәрендә тормошҡа ашырылды.
Спектаклде ҡуйыу өсөн Башҡортостанға Яҡутстандан танылған кинорежиссер һәм театр режиссеры, «Алтын битлек» театр премияһы лауреаты Сергей Потапов килде. Башҡортостан тамашасыһына ул «Туғанлыҡ» төрки телле театрҙар фестивалендә ҡатнашҡан сәхнә әҫәрҙәре аша таныш. Сергей Потапов өсөн был — башҡорт телендә тәүге спектакль. Ләкин режиссер материалды һәйбәт белә, сөнки үҙ ваҡытында П. А. Ойунский исемендәге Саха академия театрында ошо спектаклдә Диуана ролен башҡарған.
Театрҙың художество етәксеһе Айҙар Зарипов «Ай тотолған төндә» трагедияһын Башҡортостандың бөтә театрҙары сәхнәләштереүен һәм, икенсе төбәктән режиссер саҡырып, билдәле әҙәби материалға яңыса ҡараш индерергә теләүен билдәләне.
Ҡуйыусы-рәссам — Сулпан Азаматова, балетмейстер — Альмира Дорн, яҡтыртыусы- рәссам — Илшат Саяхов. Тәңкәбикә ролен — Башҡортостандың халыҡ артисы Фиҙәлиә Рәхимова, Диуананы — Башҡортостандың атҡаҙанған артисы Илһам Рәхимов башҡара. Спектаклдә шулай уҡ Фәнил Ҡарасурин, Гөлйемеш Ибраһимова, Нурзилә Сәлимгәрәева, Башҡортостан Республикаһының атҡаҙанған артисы Илфир Баймырҙин, Марат Зөбәйеров, Сәлимә Солтангәрәева, Илнур Аджитаров, Рәсил Сынбулатов, Револь Ғималов, Илгиз Әкимбәтов, Ирек Ибраһимов ҡатнаша.
Премьера 31 октябрҙә уҙҙы. Спектаклде Мостай Кәримдең ҡыҙы — Мостай Кәрим исемендәге фонд директоры Әлфиә Кәримова һәм башҡа абруйлы ҡунаҡтар ҡараны. «Ай тотолған төндә» йәнә 1 һәм 15 ноябрҙә күрһәтелә.
 ","
	Йома, 01 ноябрь 2019",Яңылыҡтар,Na
https://kulturarb.ru/ba/news/mәҙәni-marafon-proektyna-ҡushylyғyҙ, «Мәҙәни марафон» проектына ҡушылығыҙ! ,Na,Na,"
	Кесе йома, 31 октябрь 2019",Яңылыҡтар,Na
https://kulturarb.ru/ba/news/өfөnәn-zәjnetdinovtar-ғailәһe-tөrkiәlә-halyҡ-ara-konkursta-eңeү-yaulany, Өфөнән Зәйнетдиновтар ғаиләһе Төркиәлә Халыҡ-ара конкурста еңеү яуланы ,Na,"

Өфөнән Зәйнетдиновтарҙың ғаилә ансамбле Төркиәлә Халыҡ-ара ҡумыҙсылар конкурс-фестивалендә еңеү яуланы. Конкурс Рәсәйҙә һәм Төркиәлә Мәҙәниәт һәм туризм йылы сиктәрендә Антальяла 26 октябрҙән 2 ноябргә тиклем бара.
 ","
	Кесе йома, 31 октябрь 2019",Яңылыҡтар,Na
https://kulturarb.ru/ba/news/ekaterinburgta-bashҡort-mәҙәniәte-festivale-uҙa, Екатеринбургта башҡорт мәҙәниәте фестивале уҙа ,Na,"

27 октябрҙә Свердловск дәүләт өлкә Халыҡ ижады һарайының ҙур концерт  залында Башҡортостан Республикаһының 100 йыллығына бағышланған байрам — XVII Төбәк-ара Башҡорт мәҙәниәте фестивале ойошторола.
Фестивалдә Екатеринбург ҡалаһы, Свердловск өлкәһе, Пермь крайы, Төмән өлкәһе, Башҡортостан Республикаһы һәм Рәсәйҙең башҡа төбәктәренән үҙешмәкәр ижади коллективтар ҡатнаша. XVII фестивалдә Стәрлетамаҡ дәүләт театр-концерт берләшмәһе артистарының байрам программаһы менән сығыш яһауы көтөлә.
 ","
	Йома, 25 октябрь 2019",Яңылыҡтар,Na
https://kulturarb.ru/ba/news/өfөlә-mostaj-kәrim-әҫәrҙәreneң-un-tomlyҡ-jyjyntyғynyң-isem-tujy-bula, Өфөлә Мостай Кәрим әҫәрҙәренең ун томлыҡ йыйынтығының исем туйы була ,Na,"

28 октябрҙә Мостай Кәрим исемендәге Милли йәштәр театрында Мостай Кәрим әҫәрҙәренең ун томлыҡ йыйынтығының исем туйы була. Сара Башҡортостандың халыҡ шағирының 100 йыллыҡ юбилейы айҡанлы ойошторола. Исем туйында яҙыусылар, шағирҙар, йәмәғәт эшмәкәрҙәре, шағирҙың туғандары, студенттар, уҡыусылар ҡатнаша.
Йыйынтыҡта яҙыусының элек донъя күргән (проза, поэзия, драматургия, публицистика, көндәлектәр), шулай уҡ ҡулъяҙмала һаҡланған һәм бығаса баҫылмаған әҫәрҙәре бар. Беренсе томы – 2009 йылда, унынсы томы 2019 йылда, яҙыусының 100 йыллығы алдынан нәшер ителде. Һәр томдың тиражы – 2 мең дана.
Ойоштороусылар – Зәйнәб Биишева исемендәге Башҡортостан «Китап» нәшриәте, Мостай Кәрим исемендәге фонд. Көндөҙгө сәғәт 3-тә башлана. Инеү ирекле.
 ","
	Кесе йома, 24 октябрь 2019",Яңылыҡтар,Na
https://kulturarb.ru/ba/news/jәshlek-shou-respublika-festivale-yaңy-jyrҙar-bashҡaryusylarҙy-saҡyra, «Йәшлек-шоу» республика фестивале яңы йырҙар башҡарыусыларҙы саҡыра ,Na,"

«Йәшлек-шоу — 2019» республика йәштәр фестиваленә ғаризалар ҡабул итеү башланды. Быйыл фестиваль йәнә иң әүҙем, ижади йәштәрҙе берләштерә һәм иң шау-шыулы, сағыу, дарманлы тамаша булырға вәғәҙәләй, тип хәбәр иттеләр Республика халыҡ ижады үҙәгенән.
Унда эстрада башҡарыусылары – 16-нан алып 27 йәшкәсә солистар һәм төркөмдәр ҡатнаша ала. Ғаризаларҙы 30 октябргә тиклем фестивалдең рәсми почтаһына ебәрергә кәрәк: Этот адрес электронной почты защищён от спам-ботов. У вас должен быть включен JavaScript для просмотра..
Ғаризала «тере» тауыш менән башҡорт телендәге йырҙың видеоһы; тултырылған анкета; юғары сифатлы өс фотоһүрәт һәм башҡорт телендә яҙҙырылған әҙер йыр булырға тейеш. Төп шарт – йырҙың бығаса яңғырамауы.
Иң яҡшыларҙы ойоштороусылар командаһы Өфөгә тыңлауға саҡыра. Финалсыларҙың береһе «Бәйләнештә» социаль селтәрендә тамашасыларҙың тауыш биреү юлы менән һайлап алына.
«Йәшлек шоу — 2019» гала-концерты 14 ноябрҙә була. Мәғлүмәт өсөн телефон: 8 (347) 289-65-50. Фестивалдең «Бәйләнештә»ге рәсми төркөмө: https://vk.com/yashlek.show2019.
Башҡортостан Мәҙәниәт министрлығы һәм Республика халыҡ ижады ойошторған сара республиканың күп милләтле йәштәренә рухи-әхлаҡи һәм илһөйәрлек тәрбиәһе биреүгә, уларҙың ижади кимәлен күтәреүгә йүнәлтелгән.
 ","
	Шаршамбы, 23 октябрь 2019",Яңылыҡтар,Na
https://kulturarb.ru/ba/news/bөgөn-өfөlә-tөҙөklәnderelgәndәn-һuң-polikarpov-jorto-asyldy, Бөгөн Өфөлә төҙөкләндерелгәндән һуң Поликарпов йорто асылды ,Na,Na,"
	Шишәмбе, 22 октябрь 2019",Яңылыҡтар,Na
https://kulturarb.ru/ba/news/tamyr-telekanalynyң-ike-proekty-tefi-region-bөtә-rәsәj-telekonkursy-finalsylary, «Тамыр» телеканалының ике проекты — «ТЭФИ-Регион» Бөтә Рәсәй телеконкурсы финалсылары ,Na,"

Ставрополдә «ТЭФИ-Регион» телеконкурсы финалсыларын иғлан иттеләр. Быйыл тотош Рәсәйҙән 120-нән ашыу телекомпания Орфей өсөн көрәшә. Конкурсҡа бөтәһе 500-ҙән артыҡ эш килде, 453-ө ҡатнашыуға рөхсәт алды.
«Тамыр» балалар-үҫмерҙәр телеканалының ике проекты «ТЭФИ-Регион 2019» Бөтә Рәсәй телеконкурсының финалына сыҡты. Республика тамашасылары яратып өлгөргән «Әлләсе» телеуйыны «Күңел асыу программаһы» номинацияһында иң көслө өсәү иҫәбенә инде. Ә «Телевидение һәм тормош: Махсус проект» номинацияһында «Бирешмә!» беренсе балалар премияһы «ТЭФИ-Регион» финалсыһы тип танылды.
«ТЭФИ-Регион»дың изге һуҡмағына «Тамыр» телеканалы 2006 йылда уҡ аяҡ баҫты. Ул саҡта беҙ республикаға «Ҡоралай» фильм-әкиәте өсөн тәүге бронза Орфейҙы алып ҡайттыҡ, — тине «Тамыр» телеканалы директоры Гөлназ Ҡолһарина. — Шул ваҡыттан алып 13-сө йыл беҙҙең өсөн мөһим конкурсҡа киләбеҙ һәм ҙур тулҡынланыу менән көтәбеҙ, еңеү яуларбыҙ тип ышанабыҙ. Һәм яулайбыҙ!».
Үҫмерҙәр өсөн «Әлләсе» тигән башҡорт телендәге яңы телеуйын республикала популярлыҡ яуланы. Уйында ике команда ҡатнаша. Һәр командала дүртәр кеше. Алып барыусы, карта, стилләштерелгән фишкалар, ике комплект карточка. Төп шарты – бер минут эсендә үҙ командаңа һүҙҙәрҙе аңлатыу. Ҡайһы команда Башҡортостандың баш ҡалаһына иң беренселәрҙән барып етә – шул еңеүсе. Команда капитандары – балалар, ҡатнашыусылар – республикала танылыу яулаған йәштәр. Проекттың режиссеры – Әҙилә Һөнәрғолова, мөхәррир – Ләйсән Усманова, рәссамдар – Айгөл Бикбаева һәм Айрат Арыҫланов.  
«Бирешмә!» премияһы батырлыҡ һәм әүҙем гражданлыҡ позицияһын күрһәткән, тормоштағы ауыр хәлдәрҙе еңеп сыҡҡан һәм уңышҡа өлгәшкән балаларҙы данлай, уларға рәхмәт белдерә. Премияны үҫмерҙәр —  республикала популяр «Бирешмә!» телесериалы геройҙары үҙҙәре уйлап тапҡан. Проекттың режиссеры – Гөлсәсәк Игебаева, башҡарма продюсеры – Гөлшат Ғәлиуллина. Телеканал коллективы киләһе «Бирешмә!». премияһын иғлан итергә әҙерләнә.
http://www.bashinform.ru/bash/1369511/ 
 
 ","
	Шишәмбе, 22 октябрь 2019",Яңылыҡтар,Na
https://kulturarb.ru/ba/news/mәzhit-ғafuri-isemendәge-bashҡort-drama-teatry-sankt-peterburg-ҡalaһyna-yullana, Мәжит Ғафури исемендәге Башҡорт драма театры Санкт-Петербург ҡалаһына юллана ,Na,"

Мәжит Ғафури исемендәге Башҡорт академия драма театры Санкт-Петербург ҡалаһына бара. 26, 27, 28 октябрҙә төньяҡ баш ҡала халҡына һәм ҡунаҡтарына ике спектакль күрһәтәләр. Сәфәр гастролдәр һәм Халыҡ-ара театр Олимпиадаһында ҡатнашыу сиктәрендә ойошторола.
Театрҙың әҙәбиәт бүлегенән хәбәр итеүҙәренсә, 26 октябрҙә Ленсовет исемендәге Театрҙың Бәләкәй сәхнәһендә Флорид Бүләковтың «Һөйәһеңме — һөймәйһеңме» спектакле (режиссеры – Илсур Ҡаҙаҡбаев) ҡуйыла.
27, 28 октябрҙә Г.А.Товстоногов исемендәге Ҙур драма театры сәхнәһендә Гүзәл Яхинаның «Зөләйха күҙҙәрен аса» романы буйынса спектакль күрһәтелә (режиссеры – Айрат Абушахманов). Спектакль – романдың тәүге сәхнә кәүҙәләнеше. Ҡуйылыш йәмғиәттә резонанс тыуҙырҙы, тамашасыларҙа ҙур ҡыҙыҡһыныу менән файҙалана, театр эксперттарының юғары баһаһына лайыҡ булды, байтаҡ театр фестивалдәрендә ҡатнашты. 2019 йылда спектакль иң абруйлы Милли театр премияһы – «Алтын битлек» лауреаты исемен алды.
 ","
	Дүшәмбе, 21 октябрь 2019",Яңылыҡтар,Na
https://kulturarb.ru/ba/news/mostaj-kәrimdeң-100-jyllyҡ-yubilejyn-bildәlәrgә-sit-tөbәktәrҙәn-dә-kildelәr, Мостай Кәримдең 100 йыллыҡ юбилейын билдәләргә сит төбәктәрҙән дә килделәр ,Na,"

Мостай Кәримгә ҡуйылған һәйкәл янында уҙған тантанала Башҡортостан башлығы Радий Хәбиров ҡатнашты. Әҙип исемен йөрөткән Милли йәштәр театрында Иосиф Кобзон менән Андрей Дементьев иҫтәлегенә таҡтаташ асылды.
Һеңлекәш фильмында төп ролде уйнаусы малай ысынлап та, «Беҙҙең өйҙөң йәме» повесынан Йәмилде хәтерләтә. Мостайҙың үҙе тураһында ул беҙҙең өйҙөң йәме ине тиҙәр. Өй – ер шары. Һәм ғәҙәттәгесә, уның тыуған көнөндә, ә быйыл инде бер быуатлыҡ датаға әҙиптең һәйкәле янында донъяның төрлө төбәктәренән йыйылдылар. Үҙе арабыҙҙа булмаһа ла, әҫәрҙәре халыҡтар дуҫлығы, әхлаҡи идеалдарға саҡырыуын дауам итә, тине Башҡортостан башлығы Радий Хәбиров.
Мостай Кәрим урамында бынын алты йыл элек асылған һәйкәл сәскә гөлләмәләренә күмелде. Сәскә түгел, китап тотоп килеүселәр ҙә бар. Сөнки яҙыусының уҡыусыларға иң ҙур бүләге- йәшәргә өйрәтеүсе, мәңгелек ҡиммәтәр тураһындағы үлемһеҙ әҫәрҙәре. Римма Буранбаеваның ҡулындағы китапта Мостай Кәримдең хатта, ике автографы. Береһе үҙенә, ә икенсеһе – повестағы исемде ҡушҡан ҡыҙына – Оксанаға. Шәхес менән яҡындан аралашыусылар уның ярҙамсыл булыуын билдәләй.
Тап ошо урында бынан ике йыл элек халҡыбыҙҙың бөйөк улының тыуыуына 98 йыл тулыуын билдәләү сараларында СССР-ҙың халыҡ артисы Иосиф Кобзон һәм шағир һәм публицист Андрей Дементьев та ҡатнашҡайны.
Бөгөн улар юҡ, әммә шәхестәрҙең дуҫлығы тураһында Милли йәштәр театрында уларҙың иҫтәлегенә бағышлап асылған таҡтаташтар хәтерләтеп торасаҡ. Таҡтаташтарҙы асыу тантанаһында Андрей Дементьев яҙған шығырға Иосиф Кобзон башҡарған йыр яңғыраны.
Тантаналы саралар Мостай Кәримдең шиғырҙарын ятҡа һөйләү флешмобы менән дауам итте. Сарала кескәйҙәрҙең күп булыуы икеләтә шатлыҡлы, сөнки ялҡынлы итеп улар әҫәрҙәрҙе ятлап бирә ала икән, тимәк, шағирҙың йөрәк һүҙе уларҙың күңелендә уйылған.
 ","
	Шәмбе, 19 октябрь 2019",Яңылыҡтар,Na
https://kulturarb.ru/ba/news/radij-hәbirov-rәsәj-prezidentynyң-mәҙәniәt-bujynsa-kәңәshseһe-vladimir-tolstojҙy-la-ҡabul-itte, Радий Хәбиров Рәсәй Президентының мәҙәниәт буйынса кәңәшсеһе Владимир Толстойҙы ла ҡабул итте ,Na,"

Владимир Толстой республикаға халыҡ шағиры Мостай Кәримдең ижадына оло хөрмәт һәм ихтирам белдереү өсөн килгән. Башҡортостан башлығы менән осрашыуҙа һүҙ республикала ойоштороласаҡ күләмле саралар, милли-мәҙәни эшмәкәрлекте камиллаштырыу тураһында барҙы.
 ","
	Шәмбе, 19 октябрь 2019",Яңылыҡтар,Na
https://kulturarb.ru/ba/news/bashҡort-pedagogiya-universitetynda-mostaj-kәrimgә-byust-asyldy, Башҡорт педагогия университетында Мостай Кәримгә бюст асылды ,Na,"

Бөгөн Аҡмулла исемендәге Башҡорт педагогия университетында күренекле яҙыусы, публицист, драматург һәм йәмәғәт эшмәкәре, Башҡортостандың халыҡ шағиры Мостай Кәримгә арналған саралар уҙҙы.
Өсөнсө корпустың беренсе ҡатында Мостай Кәримгә бюст асылды, хәҙер ул ингән һәр кемде ҡаршы алып тора. Бронза ялатылған бюстың скульпторы – Юрий Солдатов. Уның күсермәһе яҙыусы һуңғы йылдарҙа йәшәгән Энгельс урамындағы йорт барельефын биҙәй.
 ","
	Йома, 18 октябрь 2019",Яңылыҡтар,Na
https://kulturarb.ru/ba/news/өfөlә-raushaniya-bәҙretdinova-simfonik-muzyka-aҫtynda-yaңy-kartinalaryn-kүrһәtә, Өфөлә Раушания Бәҙретдинова симфоник музыка аҫтында яңы картиналарын күрһәтә ,Na,"

21 октябрҙә «Торатау» конгресс-холында «Үҙеңә юл» хәйриә социаль проектының презентацияһы ойошторола. Кисәлә Башҡортостан Республикаһы Милли симфоник оркестрының концерты була һәм Рәсәйҙең танылған рәссамы Раушания Бәҙретдинованың яңы картиналары күрһәтелә. Сара Каринэ Хәбирова булышлығында уҙғарыла.
 ","
	Йома, 18 октябрь 2019",Яңылыҡтар,Na
https://kulturarb.ru/ba/news/ptic-vypuskayu-iz-svoej-grudi, “Күкрәгемдән коштар осорам”  ,Na,"

Салауат калаһы «Мираҫ-мәҙәни йолаларҙы йыйыусы, һаклаусы һәм таратыусы» 4-се һанлы Тыуған якты өйрәнеү модель китапхана-филиалында, Мостай Кәримдең 100 йыллығына арналған “Күкрәгемдән коштар осорам” тип аталған бик матур сара үтте.
Салауат халкы күптән көтөп алған, күренекле языусылар менән сағыу осрашыу үтте (ойоштороусыһы китапхана мөдире Хәйбуллина Гөлнара Ғәлиулла ҡыҙы). Был сараға сакырылган бик абруйлы, оло хөрмәт каҙанған, Башкортостаныбыҙҙың йөҙөк кашы булған билдәле яҙыусыларыбыҙ: Салауат Юлаев исемендәге дәүләт премияһы лауреаты, Башкортостандың халык яҙыусыһы Таңсулпан Хисбулла кыҙы Ғарипова, шағир-прозаик, журналист, Башкортостан Республикаһының атҡаҙанған мәҙәниәт хеҙмәткәре, Шәһит Хоҙайбирҙин исемендәге премия Лауреаты Әхмәр Ғүмәр улы Үтәбаев, күренекле башкорт шағиры, драматург, Салауат Юлаев исемендәге дәүләт премияһы лауреаты Салауат Нәзир улы Әбүзәров Мостай ағай менән бәйле булған бик фәһемле мәғлүммәттәре, иҫтәлектәре һәм хәтирәләре менән бүлеште.
Уларға Салауат калаһы халкы исеменән ҙур рәхмәт!
 ","
	Кесе йома, 17 октябрь 2019",Яңылыҡтар,Na
https://kulturarb.ru/ba/news/otryad-taganok-filmynyң-yabyҡ-kүrһәteү, «Отряд таганок» фильмының ябыҡ күрһәтеү ,Na,"

18 октябрҙә Өфөлә «Родина» кинотеатрында Мостай Кәримдең “Өс таған” әҫәре буйынса төшөрөлгән «ОТРЯД ТАГАНОК» (режиссеры – Айнур Асҡаров) фильмының ябыҡ күрһәтеү сараһы ойоштороласаҡ.
 ","
	Шаршамбы, 16 октябрь 2019",Яңылыҡтар,Na
https://kulturarb.ru/ba/news/өfө-turaһynda-yaңy-kitap-donya-kүrҙe, Өфө тураһында яңы китап донъя күрҙе ,Na,"

«Өфө — мегаполистарҙың донъяуи киңлегендә» — рус һәм инглиз телдәрендә баҫылып сыҡҡан яңы йыйынтыҡ шулай тип атала («Ufa Amidst World’s Cosmopolitan Centers»).
Йәшәү эшмәкәрлегенең төрлө төрҙәренең үҫеше, тарихи һәм аналитик мәҡәләләр миҫалында Өфө китапта яңы үҫеш офоҡтарын асҡан заманса мегаполис, киләсәккә ынтылған эшлекле, мәғлүмәт һәм мәҙәни үҙәк итеп һүрәтләнә.
 ","
	Шаршамбы, 16 октябрь 2019",Яңылыҡтар,Na
https://kulturarb.ru/ba/news/franciya-shүlgәntash-menәn-tanysha, Франция Шүлгәнташ менән таныша ,Na,"

Уҙған йыл ЮНЕСКО-ның Париждағы штаб-фатирында Шүлгәнташ мәмерйәһе һәм ундағы боронғо һүрәттәрҙең презентацияһы үткәйне. Быйыл уҡ күргәҙмә Дордонь департаментының Тарихҡаса осорҙо өйрәнеү үҙәгендә күрһәтелде.
 ","
	Дүшәмбе, 14 октябрь 2019",Яңылыҡтар,Na
https://kulturarb.ru/ba/news/әbjәlil-rajonynda-kүrenekle-mәғrifәtse-miftahetdin-aҡmullaғa-arnalғan-skulptura-ҡujyldy, Әбйәлил районында күренекле мәғрифәтсе Мифтахетдин Аҡмуллаға арналған скульптура ҡуйылды ,Na,"

Әбйәлил районында башҡорт халҡының күренекле шәхесе, мәғрифәтсе Мифтахетдин Аҡмулла иҫтәлегенә арналған скульптура барлыҡҡа килде. Башҡортостандың 100 йыллығына һәм республика көнөнә арналған үҙенсәлекле бүләк Ансар Төлкөбаев башланағысы менән төҙөлдө. Урындағы ветерандар советы рәйесе был ниәтен күптәнән тормошҡа ашырырға хыялланған.
 ","
	Йома, 11 октябрь 2019",Яңылыҡтар,Na
https://kulturarb.ru/ba/news/kitap-nәshriәtendә-balalar-әҙәbiәte-antologiyaһynyң-isem-tujy-үtte, «Китап» нәшриәтендә Балалар әҙәбиәте антологияһының исем туйы үтте ,Na,Na,"
	Кесе йома, 10 октябрь 2019",Яңылыҡтар,Na
https://kulturarb.ru/ba/news/tamyr-telekanaly-yaңy-mediaproekt-bashҡort-әlifbaһyn-tәҡdim-itә, «Тамыр» телеканалы яңы медиапроект – Башҡорт әлифбаһын тәҡдим итә ,Na,"

Әлифба төҙөүгә «Тамыр»ҙа эшләүселәр ижади ҡараған. Башҡорт алфавитындағы 42 хәрефкә тарихи шәхестәребеҙ, музыка ҡоралдары, милли биҙәүестәр, әкиәт геройҙары индерелгән.
«Тамыр» телеканалында эшләүсе мөхәррирҙәр, режиссерҙар һәм ҡораусылар кесе йәштәге балаларҙы дүрт минутлыҡ сағыу видео ярҙамында башҡорт әлифбаһын үҙ шәхестәребеҙ һәм тарихыбыҙ аша өйрәненгә саҡыра. «Тамыр» телеканалының Башҡорт әлифбаһы байрамы Республиканың йөҙ йыллығына арналған иң сағыу сараларҙың береһенә әүерелде.
«Тамыр» телеканалы тәҡдим иткән Башҡорт әлифбаһының исем туйы «Родина» кинотеатрында балалар һәм ата-әсәләр ҡатнашлығында үтте. Бәләкәстәргә уйын формаһында ҡыҙыҡлы һорауҙар бирелде. Ҡыҙҙар-малайҙар башҡорт өндәрен һәм хәрефтәрен белеү буйынса зирәклеген күрһәтә алды. «Тамыр»ҙарҙың Башҡорт әлифбаһы байрамында ҡатнашыусылар, был сағыу китап һәр кемдә булырға тейеш, тигән фекерҙе еткерҙе.
https://bash.news/news/107278_tamyr_telekanaly_yay_mediaproekt_bashort_lifbayn_tdim_it?lang=bash
 ","
	Шаршамбы, 09 октябрь 2019",Яңылыҡтар,Na
https://kulturarb.ru/ba/news/mostaj-kәrim-әҫәrҙәreneң-tuly-jyjyntyғynyң-10-sy-tomy-donya-kүrҙe," ""Мостай Кәрим әҫәрҙәренең тулы йыйынтығы""ның 10-сы томы донъя күрҙе ",Na,Na,"
	Шаршамбы, 09 октябрь 2019",Яңылыҡтар,Na
https://kulturarb.ru/ba/news/bashҡort-drama-teatry-mostaj-kәrimdeң-ҡyҙ-urlau-komediyaһyn-yaңysa-sәhnәlәshterҙe, Башҡорт драма театры Мостай Кәримдең «Ҡыҙ урлау» комедияһын яңыса сәхнәләштерҙе ,Na,"

8 октябрҙә М.Ғафури исемендәге Башҡорт академия драма театры Мостай Кәримдең «Ҡыҙ урлау» комедияһы буйынса спектаклдең премьераһын күрһәтә. Спектакль Башҡортостандың халыҡ шағиры, күренекле яҙыусы һәм драматургтың 100 йыллығына бағышланған.
Спектаклдең режиссеры — Илсур Ҡаҙаҡбаев, ҡуйыусы рәссамы — Альберт Нестеров, музыкаль яҡтан биҙәлеше — Илшат Яхин, хореография — Ольга Даукаева. Спектаклдә йәш актерҙар ҙа, өлкән быуын артистары ла ҡатнаша.
 ","
	Дүшәмбе, 07 октябрь 2019",Яңылыҡтар,Na
https://kulturarb.ru/ba/news/өfөlә-respublika-kөnөndә-alғa-bashҡortostan-open-air-koncerty-uҙa," Өфөлә Республика көнөндә «Алға, Башҡортостан!» open air концерты уҙа ",Na,"

Өфөлә Республика көнөндә асыҡ һауала «Алға, Башҡортостан!» тип аталған байрам концерты уҙа. Ул «Торатау» конгресс-холының Өфө амфитеатрында була.
Башҡортостан Республикаһының Мәҙәниәт министрлығынан хәбәр итеүҙәренсә, сәғәт 4-тән асыҡ һауалағы майҙансыҡта Үҙәк хәрби округының  Йыр һәм бейеү ансамбле сығыш яһай.
Киске сәғәт 6-сы 30 минутта Башҡортостан Республикаһы гимнын башҡарыу буйынса флешмоб башлана.
6 тула 20 минутта йондоҙҙар концерты старт ала. Кисәнең хедлайнерҙары — Элвин Грей, «Дәрүишхан», «Карауанһарай» һәм «Премьер» төркөмдәре.
Концерт лазер шоуы һәм фейерверк менән тамамлана.
 ","
	Дүшәмбе, 07 октябрь 2019",Яңылыҡтар,Na
https://kulturarb.ru/ba/news/hөsәjen-әhmәtov-isemendәge-bashҡort-dәүlәt-filarmoniyaһy-81-se-koncert-miҙgelen-asty, Хөсәйен Әхмәтов исемендәге Башҡорт дәүләт филармонияһы 81-се концерт миҙгелен асты ,Na,"

Хөсәйен Әхмәтов исемендәге Башҡорт дәүләт филармонияһы 81-се концерт миҙгелен асты. Кисәгә филармонияның тоғро тамашасылары, баш ҡала ҡунаҡтары йыйылды. 
Байрамға филармония артистары юморға ҡоролған сағыу концерт программаһы әҙерләгән. Сәхнәлә тамашасылар яратып өлгөргән йырсылар менән бер рәттә йәш таланттар ҙа сығыш яһаны. Әйткәндәй, быйыл яңы исемдәр ҙә асылыр тип көтөлә. Филармония репертуары төрлө концерт программалары менән байытылған.
81-се миҙгел йөкмәткеле һәм сараларға бай буласаҡ, тип вәғәҙә итә артистар. Йылдағыса, баш ҡаланың төп сәхнәләренең береһендә төрлө фестивалдәр, хәтер кисәләрен ойоштороу планлаштырылған. Шулай уҡ, гастролдәр менән килгән коллективтар сығышы ла көтөлә.
Сығанаҡ: https://bash.news/news/107000_xsjen_xmtov_isemendge_bashort_dlt_filarmoniyay_81se_koncert_migelen_asty?lang=bash 
 ","
	Шәмбе, 05 октябрь 2019",Яңылыҡтар,Na
https://kulturarb.ru/ba/news/өfөlә-mosafir-etnik-muzyka-forumy-uҙғaryla, Өфөлә  “Мосафир” этник музыка форумы уҙғарыла ,Na,"

Өфөлә 10-12 ноябрҙә “Мосафир” этник музыка форумы уҙғарыла.  Проект программаһында музыка конференцияһы, оҫталыҡ дәрестәре, семинарҙар, презентациялар өсөн күргәҙмәләр зонаһы һәм башҡалар ҡаралған. Төп программа “Торатау” Конгресс-Холында үтә, шулай уҡ баш ҡалабыҙҙың башҡа концерт һәм клуб майҙансыҡтары ла йәлеп ителә. Проект Башҡортостан башлығы Грантына лайыҡ булды.
 ","
	Йома, 04 октябрь 2019",Яңылыҡтар,Na
https://kulturarb.ru/ba/news/rinat-haliҡov-respublikanyң-mәҙәniәt-ministry-urynbaҫary-itep-tәғәjenlәnde, Ринат Халиҡов республиканың мәҙәниәт министры урынбаҫары итеп тәғәйенләнде ,Na,"

Бөгөн Башҡортостан Республикаһының мәҙәниәт министры вазифаһын башҡарыусы Әминә Шафиҡова ведомство коллективын профессиональ сәнғәт буйынса яңы урынбаҫар Ринат Халиҡов менән таныштыра.
Ринат Риф улы Халиҡов 1979 йылда Башҡортостандың Ишембай районында тыуған. Өфө сәнғәт училищеһын һәм З.Исмәғилев исемендәге Өфө дәүләт сәнғәт институтын тамамлай. Өфөнөң Ленин районы Балалар ижады үҙәгендә эшләй, Өфө сәнғәт училищеһы уҡытыусыһы һәм директор урынбаҫары була.
2015 йылдан — Н.Сабитов исемендәге Балалар музыка мәктәбен, 2018 йылдан Өфө сәнғәт училищеһын (колледжын) етәкләй.
Хәтерегеҙгә төшөрәбеҙ, бынан алда республика Мәҙәниәт министрлығында профессиональ сәнғәт блогына Шамил Абдраҡов етәкселек итте.
 ","
	Йома, 04 октябрь 2019",Яңылыҡтар,Na
https://kulturarb.ru/ba/news/bashҡort-teatry-ҡyҫҡa-roliktar-tөshөrә, Башҡорт театры ҡыҫҡа роликтар төшөрә  ,Na,"

Ул Мәжит Ғафури исемендәге Башҡорт дәүләт академия драма театрының 100 йыллығы һәм Мостай Кәримдең бер быуатлыҡ юбилейы айҡанлы әҙерләнә. Мостай Кәримдең «Юлдарым йыраҡ, һөйөклөм...» шиғыры буйынса тәүге сюжетта театрҙың йәш артистары Гөлназ һәм Руслан Хайсаровтар, Башҡортостандың атҡаҙанған артисы Алһыу Бәхтиева төштө. “Актерҙар был тәҡдимде дәррәү күтәреп алды.”, - ти театрҙың баш режиссеры Айрат Абушахманов.
 ","
	Кесе йома, 03 октябрь 2019",Яңылыҡтар,Na
https://kulturarb.ru/ba/news/berense-respublika-filmy-los-andzhelesta-aziya-kinofestivalendә-ҡatnasha, «Беренсе республика» фильмы Лос-Анджелеста Азия кинофестивалендә ҡатнаша ,Na,"

Булат Йосоповтың «Беренсе республика» тарихи нәфис фильмы Лос-Анджелеста халыҡ-ара Азия кинофестиваленең конкурс программаһында ҡатнашыу өсөн һайлап алынған.
Фестиваль 2019 йылдың 6-14 ноябрендә Лос-Анджелес янындағы Калвер-Сити ҡалаһында ойошторола.
Унда Азияның 50-нән ашыу иленән фильмдар ҡатнаша. Фестивалдең үҙенсәлеге шунда: унда башлыса сит телдәге иң яҡшы фильм өсөн Кинематография сәнғәте һәм фәндәре академияһына, «Алтын глобустар»ға тәҡдим ителгән Азия континентынан фильмдар күрһәтелә.
 ","
	Кесе йома, 03 октябрь 2019",Яңылыҡтар,Na
https://kulturarb.ru/ba/news/өfөlә-mostaj-uҡyuҙary-ғilmi-ғәmәli-konferenciyaһy-asyldy, Өфөлә «Мостай уҡыуҙары» ғилми-ғәмәли конференцияһы асылды ,Na,"

Өфөнөң «Торатау» конгресс-холында Башҡортостандың халыҡ шағиры Мостай Кәримдең тыуыуына 100 йыл тулыуға бағышланған «Мостай уҡыуҙары» халыҡ-ара ғилми-ғәмәли конференция асылды. Конференция эшендә Рәсәй төбәктәренең, Бойондороҡһоҙ Дәүләттәр Берләшмәһе илдәренең милли һәм академик китапханаларынан килгән ғилми берләшмәнең 200-ҙән ашыу вәкиле ҡатнаша.
 ","
	Кесе йома, 03 октябрь 2019",Яңылыҡтар,Na
https://kulturarb.ru/ba/news/stәrletamaҡ-dәүlәt-teatr-koncert-berlәshmәһe-aj-totolғan-tөndә-tragediyaһy-өҫtөndә-eshlәj, Стәрлетамаҡ дәүләт театр-концерт берләшмәһе “Ай тотолған төндә” трагедияһы өҫтөндә эшләй ,Na,"

Стәрлетамаҡ дәүләт театр-концерт берләшмәһе Мостай Кәримдең тыуыуына 100 йыл тулыу айҡанлы, “Ай тотолған төндә” трагедияһы өҫтөндә эшләй. Легендар әҫәрҙе билдәле якут режиссеры Сергей Потапов сәхнәләштерә.Стәрлетамаҡ дәүләт театр-концерт берләшмәһе 29-сы ижад миҙгелен Мостай Кәримдең “Ҡыҙ урлау” комедияһы менән асты.
 ","
	Шаршамбы, 02 октябрь 2019",Яңылыҡтар,Na
https://kulturarb.ru/ba/news/һeңlem-filmy-tamashasylar-һany-bujynsa-gollivud-kinokartinalaryn-uҙyp-kitte, “Һеңлем” фильмы тамашасылар һаны буйынса Голливуд кинокартиналарын уҙып китте ,Na,"

Сеанстарға балалар ҙа, өлкәндәр ҙә күпләп йөрөй, ти прокатсылар. Фильмды кинотеатрҙарҙа күрһәтеү 2 октябргә тиклем планлаштырылһа, хәҙер был ваҡытты оҙайтыу тураһында ҡарар ителгән.“Һеңлем” драмаһын “Мотор фильм Студия” кинокомпанияһы Рәсәй Мәҙәниәт министрлығы һәм Мостай Кәрим фонды булышлығында төшөргән.
 ","
	Шишәмбе, 01 октябрь 2019",Яңылыҡтар,Na
https://kulturarb.ru/ba/news/bashҡortostanda-ike-virtual-koncert-zaly-buldyryla, Башҡортостанда ике виртуаль концерт залы булдырыла ,Na,"

Башҡортостанда ике виртуаль концерт залы булдырыла. Конкурста беҙҙең республиканан биш учреждение ҡатнашты, икәүһе еңеү яуланы.Ишембай районындағы һәм Сибайҙағы балалар сәнғәт мәктәптеренә берәр миллион һум бүленә. Виртуаль концерт залдары өсөн ҡорамалдар киләһе йылда алынырға тейеш.Эштәр ""Мәҙәниәт"" милли проектына ярашлы башҡарыла. 
 ","
	Шишәмбе, 01 октябрь 2019",Яңылыҡтар,Na
https://kulturarb.ru/ba/news/samrau-balalar-teatr-studiyaһy-yaңy-miҙgel-asa, «Самрау» балалар театр студияһы яңы миҙгелен аса ,Na,"

Мәжит Ғафури исемендәге Башҡорт академия драма театры эргәһендә, уңышлы эшләп килгән балалар театр студияһы 3-сө октябрҙән үҙ эшен башлай! Быйылғы йылда «САМРАУ» үҙенең 8-се миҙгелен аса.
Сәхнәлә үҙҙәренең тәүге аҙымдарын яһап өлгөргән балалар ҙа бар. Мәҫәлән, беҙҙең театрҙың репертуарында барған «Февраль. Буран…», «Мулла», «Ҡаһым түрә», «Ике төш», «Ай тотолған төндә», «Шәүрәкәй», «Нәркәс» исемле сәхнә әҫәрҙәрендә ҡатнашалар. Театр йыл һайын ике тапҡыр миҙгелгә йомғаҡ яһап тора.
Әгәр ҙә һеҙ ҡыйыу, ирекле, аралашыусан булырға теләһәгеҙ, беҙгә килегеҙ! 7 йәштән 17 йәшкә тиклемге балаларҙы саҡырабыҙ! Дәрестәр аҙнаһына ике тапҡыр: сәғәт 16.00 — 19.00 тиклем барасаҡ. «Самрау»ҙың етәксеһе – Башҡортостан 
З.Вәлиди урамы, 34.
Бәйләнештә селтәрендә «Самрау» төркөмө https://vk.com/club61312969.
 ","
	Шишәмбе, 01 октябрь 2019",Яңылыҡтар,Na
https://kulturarb.ru/ba/news/mostaj-kәrimdeң-ҡyҙy-өfө-tarihy-muzejyna-shaғirҙyң-shәhsi-әjberҙәren-bүlәk-itte, Мостай Кәримдең ҡыҙы Өфө тарихы музейына шағирҙың шәхси әйберҙәрен бүләк итте ,Na,"

Бөгөн Башҡортостандың халыҡ шағиры Мостай Кәримдең ҡыҙы Өфө тарихы музейына барҙы. Күренекле яҙыусының бер быуатлыҡ юбилейы йылында Әлфиә Кәримова музейға уның шәхси әйберҙәрен бүләк итте. Хәҙер өҫтәл лампаһы, сәғәт, ручка һәм дүрт шиғырҙың ҡулъяҙмаһы музей коллекцияһын биҙәй. Ошо тураһында: http://www.bashinform.ru/bash/1361285/ 
 ","
	Шишәмбе, 01 октябрь 2019",Яңылыҡтар,Na
https://kulturarb.ru/ba/news/radij-habirov-schastliv-tot-narod-u-kotorogo-est-takie-geroi-kak-general-shajmuratov-copy, Радий Хәбиров халҡыбыҙҙың легендар батыры Миңлеғәле Шайморатовҡа Герой исемен юллауы хаҡында әйтте ,Na,"

Бөгөн Ҡырмыҫҡалы районының Тауһеңер ауылы эргәһендәге майҙанда легендар 112-се Башҡорт кавалерия дивизияһы командиры, генерал-майор Миңлеғәле Шайморатовтың тыуыуына 120 йыл тулыуға арналған саралар үтте.
Байрамда Башҡортостан Башлығы вазифаһын ваҡытлыса башҡарыусы Радий Хәбиров, Башҡортостан Республикаһының мәҙәниәт министры Әминә Шафиҡова һәм башҡа почетлы ҡунаҡтар ҡатнаштылар.. 
 Радий Хәбиров үҙенең сығышында халҡыбыҙҙың легендар батыры Миңлеғәле Ғөбәйҙулла улы Шайморатовҡа Герой исемен юллауы хаҡында әйтте:

«Башҡортостан Хөкүмәте, йәмәғәт ойошмалары күптән был исемде юллап алырға тырыша. Мин вәғәҙә итәм, дивизия командирына герой исеме бирелһен өсөн бар көсөмдө һаласаҡмын. Ышанам — миңә ярҙам итерҙәр».

Сығанаҡ: https://kulturarb.ru/ru/news/radij-habirov-schastliv-tot-narod-u-kotorogo-est-takie-geroi-kak-general-shajmuratov 
 ","
	Шәмбе, 31 август 2019",Яңылыҡтар,Na
https://kulturarb.ru/ba/news/v-karmaskalinskom-rajone-prohodyat-meropriyatiya-k-120-letiyu-minigali-shajmuratova-copy-2, Ҡырмыҫҡалы районында Миңлеғәле Шайморатовтың тыуыуына 120 йыл тулыуға арналған саралар үтә ,Na,"

Бөгөн Ҡырмыҫҡалы районынында легендар 112-се Башҡорт кавалерия дивизияһы командиры, генерал-майор Миңлеғәле Шайморатовтың тыуыуына 120 йыл тулыуға арналған саралар үтә.
Ҡырмыҫҡалы районының Тауһеңер ауылы эргәһендәге майҙанда 112-се Башҡорт кавалерия дивизияһының һәм һауа һуғышының хәрби-тарихи реконструкцияһын күрһәтәләр. Унда генералдың бала сағынан алып һуғыш яланына ингән мәлдәре сәхнәләштерелә. Шайморатов ролен, төрлө йәштәрҙәге мәлен артистар Хөрмәтулла Үтәшев, Руслан Хайсаров, Урал Мортазин башҡара.
Театрлаштырылған тамаша, хәрби йылдарҙың интерактив майҙандары, ат сабышы, «Ылаҡ» милли уйыны ҡаралған. Шулай уҡ билдәле сәнғәт оҫталарының, һәүәҫкәр коллективтарҙың концерты ойошторола.
Данлыҡлы генерал Миңлеғәле Шайморатовтың тыуыуына 120 йыл тулыуға арналған сараға килгән халыҡ иғтибарына бик күп күргәҙмәләр ҙә тәҡдим ителде.  Яугир кейемдәре, ҡоралдар, эҙләнеү эштәрендә табылған әйберҙәр, дивизия менән бәйле сувенирҙар.
Сығанаҡ: В Кармаскалинском районе проходят мероприятия к 120-летию Минигали Шаймуратова
 ","
	Шәмбе, 31 август 2019",Яңылыҡтар,Na
https://kulturarb.ru/ba/news/өfөlә-valerij-meladze-syғysh-yaһaj, Өфөлә Валерий Меладзе сығыш яһай ,Na,"

5 сентябрҙә баш ҡалала Өфө моторҙар эшләү берекмәһенең Мәҙәниәт һарайы алдында музыкаль опен-эйр була. Абруйлы ҡунаҡ – Рәсәй эстрадаһы йондоҙо Валерий Меладзе. Танылған йырсы Өфө тамашасыларына үҙенең хиттарын бүләк итә.
Акцияла республиканың билдәле коллективтары ҡатнаша, улар араһында – «Арғымаҡ» һәм «Премьер». Концерт Башҡортостан Республикаһының 100 йыллығын билдәләү сиктәрендә уҙа.
Сараны ойоштороусылар – Башҡортостандың Мәҙәниәт министрлығы, Өфө ҡалаһы ҡала округы хакимиәте. 20:00 сәғәттә башлана.
Сығанаҡ: В Уфе под открытым небом выступит Валерий Меладзе
 ","
	Йома, 30 август 2019",Яңылыҡтар,Na
https://kulturarb.ru/ba/news/өfө-amfiteatrynda-tantana-festivale-uҙҙy, Өфө амфитеатрында «Тантана» фестивале уҙҙы ,Na,"

29 августта Өфө амфитеатрында бөгөн «Тантана» фестивале уҙҙы. Программала милли һәм балалар байрамдары, корпоратив саралар, билдәле стилист һәм визажистарҙан оҫталыҡ дәрестәре ҡаралды.
Фестивалдә Мария театры солисы Василий Герелло, Олег Касимов етәкселегендәге эстрада- джаз оркестры, Башҡорт Дәүләт филармонияһы артистары сығыш яһаны.
 ","
	Йома, 30 август 2019",Яңылыҡтар,Na
https://kulturarb.ru/ba/news/v-ufe-sostoyalsya-koncert-pod-nebom-parizha-nacionalnogo-simfonicheskogo-orkestra-rb-copy, Өфөлә Милли симфоник оркестры «Под небом Парижа» концерттын тәҡдим итте ,Na,"

Өфөлә Башҡортостан Республикаһының Милли симфоник оркестры «Под небом Парижа» концерттын тәҡдим итте. Тулыраҡ: https://kulturarb.ru/ru/news/v-ufe-sostoyalsya-koncert-pod-nebom-parizha-nacionalnogo-simfonicheskogo-orkestra-rb
 
 ","
	Кесе йома, 29 август 2019",Яңылыҡтар,Na
https://kulturarb.ru/ba/news/bashҡortostandyң-atҡaҙanғan-rәssamy-mihail-nazarov-arabyҙҙan-kitte, Башҡортостандың атҡаҙанған рәссамы Михаил Назаров арабыҙҙан китте ,Na,"

Бөгөн, 29 августта, Өфөлә 93 йәштә Башҡортостандың атҡаҙанған рәссамы, Рәссамдар союзы ағзаһы Михаил Назаров арабыҙҙан китте.
 
 ","
	Кесе йома, 29 август 2019",Яңылыҡтар,Na
https://kulturarb.ru/ba/news/bashҡortostan-bashlyғynyң-tel-granttaryna-өҫtәmә-konkurs-iғlan-itelde, Башҡортостан Башлығының тел гранттарына өҫтәмә конкурс иғлан ителде ,Na,"

Башҡортостан Республикаһының Мәҙәниәт министрлығы Башҡортостан Республикаһының дәүләт телдәрен һәм Башҡортостан Республикаһы халыҡтары телдәрен һаҡлауға һәм үҫтереүгә йүнәлтелгән проекттарға ярҙам итеү өсөн Башҡортостан Республикаһы Башлығы гранттарын алыуға өҫтәмә конкурс иғлан итте. Дөйөм суммаһы — 2 594 010,00 һум. Проекттарҙы ғәмәлгә ашырыу ваҡыты — 2019 йыл.
Башҡортостан Республикаһы Башлығы гранттарына  мәҙәниәт, мәғариф, фән, киң мәғлүмәт саралары, йәштәр сәйәсәте һәм спорт өлкәләрендә республиканың дәүләт һәм уның халыҡтары телдәрен, шулай уҡ төбәктән ситтә башҡорт телен һаҡлау һәм үҫтереү буйынса эшмәкәрлек алып барған коммерцияға ҡарамаған ойошмалар, дәүләт һәм муниципаль унитар предприятиелар дәғүә итә ала.
Конкурста ҡатнашыуға ғаризалар 2-се сентябрҙән 16-һына тиклем Башҡортостан Мәҙәниәт министрлығының этномәҙәни үҫеш һәм төбәк-ара хеҙмәттәшлек бүлегендә иртәнге сәғәт 10-дан киске 5-кә тиклем ҡабул ителә. Адресы: Өфө ҡалаһы, Революция урамы, 18, 12-се бүлмә.
Гранттар тапшырыу тәртибе, ғариза формаһы һәм кәрәкле документтар исемлеге — республика Мәҙәниәт министрлығы сайтының Гранттар бүлегендә.
Сығанаҡ: https://kulturarb.ru/ru/news/obyavlen-dopolnitelnyj-konkurs-na-soiskanie-grantov-glavy-rb-na-podderzhku-proektov-napravlennyh-na-sohranenie-i-razvitie-gosudarstvennyh-yazykov-rb-i-yazykov-narodov-rb 
 ","
	Кесе йома, 29 август 2019",Яңылыҡтар,Na
https://kulturarb.ru/ba/news/v-nacionalnom-muzee-sostoyalos-torzhestvennoe-otkrytie-vystavki-shajmuratov-general-copy, Өфөлә «Шайморатов - генерал» исемле күргәзмә асылды ,Na,"

27 августта Башҡортостан Республикаһының Милли музейында «Шайморатов - генерал» исемле күргәзмә асылды. Белеүегеҙсә, быйыл легендар генерал-майор Миңлеғәли Шайморатовтың тыуыуына 120 йыл.
Асыу тантанаһында республикабыҙҙың мәҙәниәт министры Әминә Шафиҡова ҡатнашты.
Тулыраҡ бында: В Национальном музее состоялось торжественное открытие выставки ""Шаймуратов-генерал...""
 ","
	Шаршамбы, 28 август 2019",Яңылыҡтар,Na
https://kulturarb.ru/ba/news/bөtә-donya-bashҡorttary-ҡoroltajy-miңleғәli-shajmoratov-fleshmobyna-jomғaҡ-yaһany, Бөтә донъя башҡорттары ҡоролтайы Миңлеғәли Шайморатов флешмобына йомғаҡ яһаны ,Na,"

15 августан социаль селтәрҙә Бөтә донъя башҡорттары ҡоролтайы иғлан иткән #Шайморатов флешмобы бара. Унда меңгә яҡын кеше һәм коллектив ҡатнашты, видеояҙмалар килеүен дауам итә. Флешмобты танылған артистар ҙа күтәреп алды, улар иҫәбендә — Асҡар Абдразаҡов, Ринат Рамазанов («Арғымаҡ» төркөмө), Элвин Грей, республиканың киң мәғлүмәт саралары вәкилдәре — республика ауылдарында һәм ҡалаларында, Рәсәй субъекттарында, сит илдәрҙә йәшәүселәр.
Флешмобта ҡатнашыусылар Заһир Исмәғилевтың Ҡадир Даян һүҙҙәренә ижад иткән «Шайморатов генерал» йырын башҡара, видеоға төшөрә һәм #Шайморатов #ҡоролтай хештегы менән интернетҡа һала. Күп һанлы һорауҙар буйынса социаль селтәрҙәге флешмоб 7 сентябргә тиклем дауам итә.
Бөтә донъя башҡорттары ҡоролтайы флешмобҡа яҡынса йомғаҡ яһаны:
1.Иң йәш ҡатнашыусы— Йәсминә Сафиуллина (ике йәш)
2. Иң әүҙем район — Ҡырмыҫҡалы (һигеҙ ауылдың коллективы)
3. Йырҙы күмәкләп башҡарыу — Нур-Солтан ҡалаһынан «Аҡбуҙат» башҡорт этномәҙәни берекмәһе (Ҡаҙағстан)
4. Позитив башҡарыу — Ринат Рамазанов («Арғымаҡ» этно-рок төркөмө https://vk.com/id20913680)
5.Традицион этнобашҡарыу — Сибай ҡалаһынан «Яугөл» ансамбле
6. Заманса башҡарыу — Альберт Исмаил (Туймазы)
7. Иң сағыу клип — Рәсәй гвардияһының Башҡортостан Республикаһы буйынса идаралығы
8. «Тамашасы һөйөүе» номинацияһы — Асҡар Абдразаков, Гүзәл Әхмәтйәрова (БСТ, Яңылыҡтар), Сәләм (БСТ) – Инстаграмда 1000-дән ашыу «лайк»
9. Оперативлыҡ — «Юлдаш» радиоһы
10. Башҡорт телен һәм йырҙарын өйрәнеүҙә уңыштары өсөн — Микаэла Ғибәҙуллина.
Бөтә донъя башҡорттары ҡоролтайы бөтә номинанттарҙы Өфөгә саҡыра. Шәмбе, 7 сентябрҙә, көндөҙгө сәғәт 3-тә «Торатау» конгресс-холы янындағы Өфө амфитеатрында меңләгән кеше генерал тураһында йыр башҡара, шулай уҡ йондоҙ формаһында теҙелә. Башҡорт ҡоролтайының бүләктәре лә шунда тапшырыла.
Сығанаҡ: https://shonkar.rbsmi.ru/news/b-t-donya-bash-orttary-oroltayy-shaymoratov-fleshmobyna-yom-a-ya-any/
 ","
	Шаршамбы, 28 август 2019",Яңылыҡтар,Na
https://kulturarb.ru/ba/news/iv-kөmөsh-aҡbuҙat-halyҡ-ara-kinofestivale-baryshynda-izhadi-osrashyuҙar-үtte, IV «Көмөш Аҡбуҙат» халыҡ-ара кинофестивале барышында ижади осрашыуҙар үтте ,Na,"

Кисә, 27 августта, Өфөлә IV «Көмөш Аҡбуҙат» халыҡ-ара кинофестивале барышында тамашасылар менән ижади осрашыуҙар үтте.
Беренсе осрашыу йәш талантлы актер Александр Головин менән уҙҙы. Ҡаланың «Арт-Квадрат» үҙәгенә актерҙың бик күп табыныусылары йыйылды, унда алма төшөрлөк тә урын юҡ ине. Александр рәхәтләнеп фотоға төштө, автографтар таратты. Тулыраҡ: https://kulturarb.ru/ru/news/v-ufe-sostoyalas-tvorcheskaya-vstrecha-s-aktyorom-aleksandrom-golovinym.
Икенсе осрашыу шунда уҡ, «Арт-Квадрат»та, уҙҙы. Тыңлаусылар менән режиссер Кшиштофом Занусси осрашты. Тулыраҡ: https://kulturarb.ru/ru/news/v-ufe-proshla-vstrecha-s-izvestnym-polskim-rezhisserom-kshishtofom-zanussi.
Ә көндөҙ Башҡорт опера һәм балет театрында фестивалдең ҡунаҡтары, йондоҙҙары менән түңәрәк өстәл уҙҙы. Тулыраҡ: https://kulturarb.ru/ru/news/v-ufe-proshla-vstrecha-pochetnyh-gostej-uchastnikov-i-zhyuri-festivalya-serebryanyj-akbuzat-s-predstavitelyami-smi.
 ","
	Шаршамбы, 28 август 2019",Яңылыҡтар,Na
https://kulturarb.ru/ba/news/v-bashkortostane-zavershilsya-mezhdunarodnyj-festival-kino-serebryanyj-akbuzat-copy, Башҡортостанда  IV «Көмөш Аҡбуҙат» халыҡ-ара кинофестивале тамамланды ,Na,"

27 августта Башҡортостандың баш ҡалаһында IV «Көмөш Аҡбуҙат» халыҡ-ара кинофестивале тамамланды. Тантана «Торатау» конгресс-холында уҙҙы. Ҡатнашыусылар һәм фестивалдең ҡунаҡтары ҡыҙыл келәмдән үттеләр, ә инде киске 7-лә ҙур залда ябыу тантанаһы үтте һәм кинофестивалдең Гран-при яулаусыға иҫтәлекле һын һәм миллион һум тапшырылды.
Гран-при –«Надо мною солнце не садится» (Саха-Яҡутстан, Рәсәй) дебют фильмы өсөн режиссер Любовь Борисова алды. Фильм шулай уҡ «Социаль һәм мотивация киноһы» номинацияһында «Иң яҡшы тулы метражлы уйын фильмы» тип танылды.
«Иң яҡшы режиссер эше» — «Аврора» Бекзат Пирматов (Ҡырғызстан), «Иң яҡшы сценарий» — «Кровь» Артем Темников (Мәскәү), «Иң яҡшы оператор эше» — «Царь Птица» Семен Аманатов (Саха-Яҡутстан)
«Милли һәм этник кино» номинацияһында «Иң яҡшы тулы метражлы уйын фильмы» — «Из Уфы с любовью», режиссер Айнур Асҡаров (Башҡортостан), «Иң яҡшы ҡыҫҡа метражлы уйын фильмы» — «Изгородь», режиссер Михаил Кулунаков (Алтай Республикаһы), «Иң яҡшы документаль фильм» — «О чем грустит наш дом», режиссер Кристен Гайнет (Башҡортостан).
«Социаль һәм мотивация киноһы» номинацияһында «Иң яҡшы ҡыҫҡа метражлы уйын фильмы» — «Чай», Шокир Холиков (Үзбәкстан), «Көнүҙәк теманы асҡан өсөн» — «Я не хочу быть крестьянином», Танги Ле Крас (Франция).
«Социаль һәм мотивация киноһы» номинацияһында йәмәғәт эшмәкәре Каринэ Хәбированан махсус бүләк — «Девушка и море», Азизжан Заиров һәм Мөхәмәт Мамырбәков (Ҡаҙағстан).
«Милли һәм этник кино» номинацияһында Әмир Абдразаҡов исемендәге махсус бүләк — «Султан Агунг», Ханунг Брамантио (Индонезия).
Бөтә донъя башҡорттарының махсус бүләге — актриса Нурия Ирсаева, режиссер Роман Пожидаев (Башҡортостан), режиссер Руслан Юлтаев (Башҡортостан).
Өфө мэрияһының махсус бүләге — «Последний Вальс», оператор эше өсөн  — Сергей Ландо (Санкт-Петербург).
Башҡортостан кинематографистарының махсус бүләктәре: Иң яҡшы оператор эше өсөн Ғилуан Әмиров бүләге — «Кластан тыш дәрес», Рафаил Сарваев (Башҡортостан). Рәссам Салауат Фидаиҙан бүләк — «Кошачий полдень», Квон Сун Мо (Көньяҡ Корея).
Өфөлә кино байрамы Башҡортостан Республикаһы Хөкүмәте, Мәҙәниәт министрлығы, Әмир Абдразаҡов исемендәге «Башҡортостан» киностудияһы, Башҡортостан Кинематографистар союзы, Өфө хакимиәте булышлығында уҙҙы.    
Сығанаҡ: В Башкортостане завершился Международный фестиваль кино «Серебряный Акбузат»

 ","
	Шаршамбы, 28 август 2019",Яңылыҡтар,Na
https://kulturarb.ru/ba/news/v-ufe-nazvali-obladatelya-gran-pri-mezhdunarodnogo-kinofestivalya-serebryanyj-akbuzat-copy, Өфөлә «Көмөш Аҡбуҙат» кинофестиваленең Гран-приға эйә булыусының исемен әйттеләр ,Na,"

ГРАН-ПРИ – Ҡанатлы ат статуэткаһын һәм миллион һумлыҡ сертификатты «Надо мною солнце не садится» (Саха-Яҡутстан, Рәсәй) дебют фильмы өсөн режиссер Любовь Борисова алды. Төп призды жюри рәйесе, театр һәм кино артисы, РСФСР-ҙың халыҡ артисы Сергей Шакуров тапшырҙы.
Фильм шулай уҡ «Социаль һәм мотивация киноһы» номинацияһында «Иң яҡшы тулы метражлы уйын фильмы» тип танылды. 
Сығанаҡ: В Уфе назвали обладателя Гран-при Международного кинофестиваля «Серебряный Акбузат»
 ","
	Шишәмбе, 27 август 2019",Яңылыҡтар,Na
https://kulturarb.ru/ba/news/bөgөn-kөmөsh-aҡbuҙat-halyҡ-ara-kinofestivaleneң-һuңgy-kөnө, Бөгөн «Көмөш Аҡбуҙат» халыҡ-ара кинофестиваленең һуңгы көнө ,Na,"

Бөгөн, 27 август, «Көмөш Аҡбуҙат» IV халыҡ-ара кинофестиваленең дүртенсе – һуңгы көнө. Көндөҙ Башҡорт опера һәм балет театрында фестивалдең ҡунаҡтары, йондоҙҙары менән түңәрәк өстәл һәм актер Александр Головин, режиссер Кшиштофом Занусси менән ижади осрашыуҙар уҙасаҡ.
Фестиваль «Торатау» конгресс-холында тамамлана. 17:30 сәғәттә «Көмөш Аҡбуҙат»тың ҡунаҡтары ҡыҙыл келәмдән үтәләр, ә инде киске 7-лә ҙур залда ябыу тантанаһы уҙа һәм кинофестивалдең Гран-при яулаусыға иҫтәлекле һын һәм миллион һум тапшырыла.
Шул уҡ кистә «Симфоник төн» проекты сиктәрендә «Ватан» этно-паркында республиканың иң шәп музыканттары Рәсәй һәм донъя кинематографы классикаһы тип иҫәпләнгән фильмдарҙан композициялар башҡара.
 ","
	Шишәмбе, 27 август 2019",Яңылыҡтар,Na
https://kulturarb.ru/ba/news/m-ғafuri-isemendәge-bashҡort-teatry-gastroldәren-dauam-itә, М. Ғафури исемендәге Башҡорт театры гастролдәрен дауам итә ,Na,"

Мәжит Ғафури исемендәге Башҡорт академия драма театры коллективы театрҙың 100 йыллыҡ юбилейына арналған гастролдәрен дауам итә — 15, 16 октябрҙә Алма-Ата ҡалаһының Мөхтәр Ауэзов исемендәге Ҡаҙаҡ дәүләт академия драма театры сәхнәһендә сығыш яһаясаҡ.
Ҡаҙағстан тамашасыһына 3 спектакль тәҡдим ителәсәк: М.Буранғолов пьесаһы буйынса «Шәүрәкәй» музыкаль комедияһы (режиссеры — А.Абушахманов), А.Баймөхәмәтовтың «Ҡалдырма, әсәй!» повесы буйынса «Хыялға ҡаршы» спектакле (А.Ишбулдина инсц., режиссеры — И.Ҡаҙаҡбаев) һәм кескәй тамашасылар өсөн Д.Урбандың «MOUSE STORY» музыкаль әкиәте (режиссеры — И.Ҡаҙаҡбаев).
 ","
	Шишәмбе, 27 август 2019",Яңылыҡтар,Na
https://kulturarb.ru/ba/news/arғymaҡ-bashҡort-etno-rok-tөrkөmө-ҡyrymda-tavrida-festivalendә-ike-grant-aldy, «Арғымаҡ» башҡорт этно-рок төркөмө Ҡырымда «Таврида» фестивалендә ике грант алды ,Na,"

«Арғымаҡ» башҡорт этно-рок төркөмө Ҡырымда «Таврида» фестивалендә ике миллион грант отто.

«Сәнғәт өлкәһендәге ошондай шәп сараға барыуҙа ярҙам иткән, эксперттарға үҙебеҙҙең проекттарҙы күрһәтеү мөмкинлеге өсөн етәкселеккә ҙур рәхмәт! Арҙаҡлы ата-бабаларыбыҙ Зәйнулла Рәсүлев һәм Башҡортостандың 100 йыллығы, генерал Шайморатов һәм уның 100 йыллығы кеүек юбилей проекттарыбыҙҙың еңеүенә ихлас ышандыҡ!» — тип хәбәр итте төркөм етәксеһе Ринат Рамазанов.

Әйткәндәй, грант конкурсында ҡатнашыуға 500-ҙән ашыу ғариза килде. Еңеүселәр — 130 ҡатнашыусы, уларҙың ижади проекттарына 86 миллион 937 мең һум йүнәлтелде.
Сығанаҡ: Этно-рок группа «Аргымак» стала обладателем грантов на фестивале «Таврида – АРТ»
 ","
	Шишәмбе, 27 август 2019",Яңылыҡтар,Na
https://kulturarb.ru/ba/news/v-kinoteatre-rodina-podhodit-k-koncu-vtoroj-den-mezhdunarodnogo-festivalya-serebryanyj-akbuzat-copy, «Көмөш Аҡбуҙат» халыҡ-ара кинофестиваленең – өсөнсө көнө  ,Na,"

Бөгөн, 26 август, Өфөнөң «Родина» кинотеатрында «Көмөш Аҡбуҙат» халыҡ-ара кинофестиваленең өсөнсө көнө башланды.
Тамашасыларҙың 30-ҙан ашыу фильм ҡарау мөмкинлеге булды, улар араһында – «Горячая лепешка» (Үзбәкстан), «Аврора» (Ҡырғыҙстан), «Надо мною солнце светит» (Рәсәй, Саха-Яҡутстан), «Казахское ханство. Золотой трон» (Ҡаҙағстан) һәм «Я спал, когда счастье проходило мимо» (Литва).
Әлеге ваҡытта фестиваль фильмдарын ҡарарға 5 меңләгән кеше килде. Фестивалдең абруйлы ҡунаҡтары фестиваль тормошонда әүҙем ҡатнаша, Сергей Шакуров етәкселегендәге жюри махсус кинозалдарҙа конкурс программаһын ҡарай, күрһәтелгән картиналарҙың режиссерҙары һәм актерҙары тамашасыларҙың һорауҙарына яуап бирә.
Бөгөн тулы метражлы уйын, ҡыҫҡа метражлы уйын һәм документаль фильмдарҙы күрһәтеүҙең һуңғы көнө. Фестиваль еңеүселәре 27 августа «Торатау» конгресс-холында фестивалде ябыу тантанаһында иғлан ителә. Һәр номинация призёрҙарына бронзанан эшләнгән ҡанатлы ат һыны тапшырыла. Авторҙары – Арыҫлан Бикбаев һәм Салауат Ғәниев. «Көмөш Аҡбуҙат» кинофестивале еңеүсеһенә лә иҫтәлекле статуэтка һәм миллион һум бирелә.
Сығанаҡ: https://kulturarb.ru/ru/news/v-kinoteatre-rodina-podhodit-k-koncu-vtoroj-den-mezhdunarodnogo-festivalya-serebryanyj-akbuzat 
 ","
	Дүшәмбе, 26 август 2019",Яңылыҡтар,Na
https://kulturarb.ru/ba/news/v-bashkirskom-teatre-dramy-dve-novye-aktrisy-copy, М.Ғафури ис. Башҡорт драма театрына яңы актрисалар эшкә алынды ,Na,"

Мәжит Ғафури исемендәге Башҡорт академия драма театрына актрисалар эшкә алынды - Зиләрә Юлтаева һәм Әлфирә Зәһиҙуллина.
Зиләрә Юлтаева сығышы менән Әбйәлил районы Амангилде ауылынан, З.Исмәғилев исемендәге Өфө дәүләт сәнғәт институтын тамамлаған, бөгөнгө көнгә тиклем Cтәрлетамаҡ башҡорт драма театрында (CГТКО) актриса булып эшләгән.
Әлфирә Зәһиҙуллина – Салауат ҡалаһында тыуып үҫкән, Л. һәм М.Растроповичтар исемендәге Ырымбур дәүләт сәнғәт институтын тамамлаған.
 
 ","
	Дүшәмбе, 26 август 2019",Яңылыҡтар,Na
https://kulturarb.ru/ba/news/bashҡort-rezhissery-ruslan-yultaev-zәjnәb-biishevanyң-kөnһylyu-povesy-bujynsa-film-tөshөrөrgә-planashtyryla, Башҡорт режиссеры Руслан Юлтаев Зәйнәб Биишеваның «Көнһылыу» повесы буйынса фильм төшөрөргә планаштырыла ,Na,"

Башҡорт режиссеры Руслан Юлтаев Зәйнәб Биишеваның «Көнһылыу» повесы буйынса фильм төшөрөргә ниәтләй. Ул Башҡортостан Башлығының мәҙәниәт һәм сәнғәт буйынса кәңәшсеһе Асҡар Абдразаҡовҡа проектҡа ярҙам күрһәтеүҙе һорап мөрәжәғәт итте.
Руслан Юлтаев тулы метражлы нәфис фильм төшөрөргә һәм уның премьераһын Бөйөк Ватан һуғышында Еңеүҙең 75 йыллығына арнарға теләүе тураһында белдерҙе. Башҡорт яҙыусыһының тап ошо әҫәрен режиссер хаҡһыҙ баһаланмаған тип иҫәпләй. Мәсьәлә «Башҡортостан» киностудияһы һәм яҙыусының улы Тельман Әминев менән тикшерелгән.

«Повеста 1942-1943 йылдарҙағы ваҡиғалар һүрәтләнә. Ҡатын-ҡыҙҙар ауылда яңғыҙы тороп ҡалған, барлыҡ ауырлыҡ уларҙың иңенә төшкән. Был матур бесән мәлен бик сағыу итеп күрһәтергә мөмкин. Ябай ғына хәл-ваҡиға булһа ла, уға тәрән фәлсәфәүи мәғәнә һалынған», — тип билдәләне Юлтаев.

Тулыраҡ «Башинформ» мәғлүмәт агентлығы сайтында уҡығыҙ.
 ","
	Йома, 23 август 2019",Яңылыҡтар,Na
https://kulturarb.ru/ba/news/25-avgust-miңleғәli-shajmoratovҡa-baғyshlynғan-fleshmob-uҙa,  Миңлеғәли Шайморатовҡа бағышлынған флешмоб 7 сентябрҙә уҙасаҡ ,Na,"

7 сентябрҙә 10:00 сәғәттә Өфөнөң Совет майҙанында «Шайморатов генерал» йырын 3000 яҡын кеше хор менән йырлаясаҡ. Белеүегеҙсә, быйыл легендар генерал-майор Миңлеғәли Шайморатовтың тыуыуына 120 йыл.
Ә 15:00 сәғәттә Шайморатов генерал иҫтәлеген хөрмәт итеүселәр Өфө ҡалаһының Салауат Юлаев майҙанында (Өфө амфитеатры) йыйыла. Бөтәһе бергә «Шайморатов генерал» йырын башҡарасаҡ.

 ","
	Йома, 23 август 2019",Яңылыҡтар,Na
https://kulturarb.ru/ba/news/өfөlә-eko-bereg-ix-halyҡ-ara-arhitektura-festivale-asyldy, Өфөлә «Эко-Берег» IX Халыҡ-ара архитектура фестивале асылды ,Na,"

Өфөлә «Эко-Берег» IX Халыҡ-ара архитектура фестивале асылды һәм үҙенең майҙанында төрлө илдәрҙән һәм ҡалаларҙан архитекторҙар йыйҙы. 
 Фестиваль программаһына – «Ҡала төҙөлөшө нигеҙҙәрен реновациялау мәсьәләләре» тип аталған ғилми конференция, бар донъяға билдәле булған архитекторҙар оҫталыҡ дәрестәре, баш ҡалабыҙҙың яңы төҙөлөш объекттары буйлап экскурсия.
Был  фестивалдең Өфө өсөн мөһим ваҡиғаһы – Сутолока йылғаһы дельтаһын эко-регенерациялауға архитектор-ҡала төҙөү концепцияһын әҙерләүгә конкурс. Унда 24 проект ҡарала.  Еңеүселәргә 500, 300 һәм 100 мең һумлыҡ премиялар биреләсәк. Еңеүсене 24 августа билдәләйәсәктәр. 
 Олег Яровиков фотоһы.
 ","
	Кесе йома, 22 август 2019",Яңылыҡтар,Na
https://kulturarb.ru/ba/news/tanylғan-skulptor-salauat-fidai-kөmөsh-aҡbuҙat-kinofestivalendә-ҡatnashyusylarҙyң-bereһenә-bүlәk-әҙerlәgәn, Танылған скульптор Салауат Фидаи «Көмөш Аҡбуҙат» кинофестивалендә ҡатнашыусыларҙың береһенә бүләк әҙерләгән ,Na,"

Танылған скульптор Салауат Фидаи «Көмөш Аҡбуҙат» халыҡ-ара кинофестиваленә бүләк әҙерләгән. Өфө оҫтаһы ҡәләм осонда әкиәттәге ҡанатлы аттың микроһынын эшләгән. Скульптор кинофестивалдә ҡатнашыусыларҙың береһенә бүләген үҙе тапшырырға теләй.
Иҫегеҙгә төшөрәбеҙ, IV «Көмөш Аҡбуҙат» халыҡ-ара кинофестивле  Өфөлә 24-27 августа уҙа. Төп бүләк — статуэтка һәм миллион һум (https://kulturarb.ru/ba/news/pobeditelyu-mezhdunarodnogo-kinofestivalya-serebryanyj-akbuzat-dostanetsya-1-million-rublej-copy).
 ","
	Кесе йома, 22 август 2019",Яңылыҡтар,Na
https://kulturarb.ru/ba/news/rәsәjҙә-dәүlәt-flagy-kөnө, Рәсәйҙә -  Дәүләт флагы көнө ,Na,"

Йыл һайын 22 августа Рәсәйҙә Дәүләт флагы көнө билдәләнә. 1991 йылда тап ошо көндә РСФСР-ҙың Юғары Советы ҡабул иткән ҡарарға ярашлы, махсус закон менән Рәсәй Федерацияһының яңы дәүләт символикаһы билдәләнгәнгә тиклем Рәсәйҙең аҡ, зәңгәрһыу, алһыу һыҙатлы тарихи флагы  һанала.
Флагтағы һәр төҫтөң рәсми мәғәнәһе бар. Ҡыҙыл төҫ — көс-ҡеүәт, күк — Рәсәйҙе яҡлаусы Богоматерь, аҡ — азатлыҡ һәм бойондороҡһоҙлоҡ.
2000 йылдың 25 декабрендә Рәсәй Федерацияһы президенты Владимир Путин «Рәсәй Федерацияһының Дәүләт флагы тураһында» федераль конституция законына  ҡул ҡуйҙы.
 
 ","
	Кесе йома, 22 август 2019",Яңылыҡтар,Na
https://kulturarb.ru/ba/news/delegaciya-iz-bashkortostana-prinyala-uchastie-v-prazdnike-jyjyn-v-stolice-kazahstana-copy, Башҡортостан делегацияһы Ҡаҙағстанда «Йыйын» байрамында ҡатнашты  ,Na,"

Ҡаҙағстандың баш ҡалаһы Нур-Солтанда Башҡортостан Автономияһының 100 йыллығына арналған саралар үтте. Беренсе көнөндә төбәк башҡорттары түңәрәк өҫтәлгә йыйылды
«Ул йыйында урындағы башҡорттарҙың эшмәкәрлектәре, пландары, милли рухты үҫтереү, телде һаҡлау хаҡында асыҡтан — асыҡ һөйләшеүҙәр булды. Сарала Рәсәйҙән дә ҡатнашыусылар булды», - тине делегацияһының етәксеһе, Рәсәйҙең, Башҡортостандың халыҡ артисы Хөрмәтулла Үтәшев.
Ә икенсе көндө ҡала уртаһында урынлашҡан «Жетысу» паркында Учалы филармонияһы артистары ҡатнашлығында «Йыйын» байрамы үтте. Урындағы башҡорттар ҙа әүҙемлек күрһәтте, уларҙың ғәиләләре менән байрамда ҡатнашыуы күңелдәрҙә йылы хис-тойғолар ҡалдырҙы. Шайморатов-генералдың тыуыуына 120 тулыуға арналған флэшмобта филармония артистары, делегация вәкилдәре һәм урындағы ҡоролтай ағзалары ҡатнашты.
 ","
	Шаршамбы, 21 август 2019",Яңылыҡтар,Na
https://kulturarb.ru/ba/news/miras-jyr-һәm-bejeү-folklor-ansamble-bolgariya-dәүlәtenәn-gastroldәrҙәn-ҡajtty, «Мирас» йыр һәм бейеү фольклор ансамбле Болгария дәүләтенән гастролдәрҙән ҡайтты ,Na,"

«Мирас» йыр һәм бейеү фольклор ансамбленең бейеүселәре, йырсылары һәм музыканттары Болгарияла Халыҡ-ара фолькор фестивалдә ҡатнашты.
Фестивалдә Болгария, Аргентина, Грузия, Панама,Ҡытай, Колумбия һәм Мысыр  коллективтары ла сығыш яһаны. Башҡортостан делегаттары сит илдән килгән дуҫтарын милли ризыҡтарыбыҙ менән дә таныштырып өлгөргән.
Әйткәндәй, 24 августтан алып «Мирас» ансамлен Ҡырым тамашасыһы көтә.
 ","
	Шаршамбы, 21 август 2019",Яңылыҡтар,Na
https://kulturarb.ru/ba/news/mәlәүez-rajonynda-real-eshtәr-baryshynda-yaңyrtylғan-auyl-kluby-asyldy, Мәләүез районында «Реаль эштәр» барышында яңыртылған ауыл клубы асылды ,Na,"

Боһорман ауылында ремонттан һуң, мәҙәниәт усағы ҡайтанан эшләй башланы. «Берҙәм Рәсәй» партияһының «Реаль эштәр» проекты буйынса төҙөкләндереү үткәрелгән. Әбет ауыл биләмәһе башлығы Муса Ураҙбахтин әйтеүенсә, 200 мең һумға ремонт эшләнгән.
Быйыл Мәләүез районында «Реаль эштәр» проекты буйынса 18 объект файҙаланыуға тапшырыла.

 ","
	Шаршамбы, 21 август 2019",Яңылыҡтар,Na
https://kulturarb.ru/ba/news/bulat-josopovtyң-filmdary-mәskәүҙә-kinofestivaldәrҙә-ҡatnasha, Булат Йосоповтың фильмдары Мәскәүҙә кинофестивалдәрҙә ҡатнаша ,Na,"

«Башинформ» мәғлүмәт агентлығы хәбәр итеүенсә, Булат Йосоповтың «Бабич» һәм «Беренсе республика» фильмдары Мәскәүҙә кинофестивалдәрҙә ҡатнаша.
27 августа — 3 сентябрҙә ике фильм да Мәскәү өлкәһенең Дзержинский ҡалаһында «Мөхәббәт һәр йөрәктә» халыҡ-ара кинофестиваленең конкурс программаһында күрһәтелә. Фильм менән «Йәнле таҫма» кинокомпанияһының йәмәғәтселек менән бәйләнеш буйынса хеҙмәткәре Гөлнара Яруллина таныштыра.
5-6 сентябрҙә «Беренсе республика» фильмы Skey-cinemа халыҡ-ара кинофестиваленең конкурс программаһында ҡатнаша.
6 сентябрҙә Мәскәүҙең милләттәр йортонда ла «Беренсе республика» фильмын асыҡ күрһәтеү күҙаллана.
 ","
	Шаршамбы, 21 август 2019",Яңылыҡтар,Na
https://kulturarb.ru/ba/news/mғafuri-isemendәge-bashҡort-drama-teatry-groznyj-ҡalaһyna-federaciya-festivalendә-ҡatnashasaҡ, М.Ғафури исемендәге Башҡорт драма театры Грозный ҡалаһына «Федерация» фестивалендә ҡатнашасаҡ ,Na,"

11-19 сентябрҙә Чечен Республикаһының Грозный ҡалаһында Бөтә Рәсәй «Федерация» милли театрҙар фестивале уҙа. 
«Федерация» фестивалендә Мәжит Ғафури исемендәге Башҡорт академия драма театры  — «Алтын битлек» Бөтә Рәсәй милли театр премияһына лайыҡ булған, һуңғы миҙгелдәрҙә иң күп тамашасылар йыйған «Зөләйха күҙҙәрен аса» (Г.Яхина, Я.Пулинович инсц.) спектакле менән ҡатнашасаҡ.
Башҡорт театры спектакле Грозный ҡалаһының М. Ю. Лермонтов исемендәге рус дәүләт драма театрының сәхнәһендә 15 сентябрь көнө күрһәтеләсәк. 
Быйыл «Федерация» фестивале беренсе тапҡыр уҙғарыла һәм ул Рәсәй театр эшмәкәрҙәре Союзы тарафынан Театр йылына арнап ойошторола. Шулай уҡ фестивалдә Карелия, Татарстан, Хакас, Бүрәт һәм башҡа республикаларҙан ҡатнашасаҡтар.
Афиша: http://stdrf.ru/news/2313/ 
 ","
	Шаршамбы, 21 август 2019",Яңылыҡтар,Na
https://kulturarb.ru/ba/news/pobeditelyu-mezhdunarodnogo-kinofestivalya-serebryanyj-akbuzat-dostanetsya-1-million-rublej-copy, «Көмөш Аҡбуҙат» кинофестивалендә Гран-при яулаусыға миллион һум тапшырыла ,Na,"

24-27 августа Өфөлә IV «Көмөш Аҡбҙат» халыҡ-ара кинофестивале уҙа. Ккинофестивалендә Гран-при яулаусыға иҫтәлекле һын һәм миллион һум тапшырыла. Ошо тураһында кисә «Башинформ» мәғлүмәт агентлығы конференц-залында уҙған матбуғат конференцияһында сараны ойоштороусылар журналистар менән осрашты. 
«Башҡортостан» киностудияһы директоры Юнир Әминев, директор урынбаҫары Зөһрә Бураҡаева, киностудияның баш мөхәррире Мәғәфүр Тимербулатов, баш режиссер Вилүрә Иҫәндәүләтова, Башҡортостан кинематографистар союзы рәйесе Фәрит Ғәбитовтан тыш, конференцияла Мәскәүҙәге Ҙур театрҙың милли симфоник оркестр дирижеры Дмитирий Крюков та ҡатнашты.

««Башҡортостан» киностудияһынан режиссер Малик Яҡшымбәтов һәм оператор Ғилуан Әмиров исемендәге приз, ҡала хакимиәтенән, Бөтә донъя башҡорттары ҡоролтайынан, Башҡортостандың Ғаилә, хеҙмәт һәм халыҡты социаль яҡлау министрлығынан бүләктәр тапшырыла. Шулай уҡ ике яңы махсус приз булдырылған. Быйыл Әмир Абдразаҡовтың 85 йыллығы билдәләнә, шуға күрә приз 85 мең һум тәшкил итә. Уны режиссерҙың улы, опера йырсыһы Асҡар Абдразаҡов тапшыра. Республика Башлығы вазифаһын ваҡытлыса башҡарыусының хәләл ефете Каринэ Хәбирова ла үҙенең бүләген әҙерләгән» - тине Юнир Әминев.

Әкиәттәге Аҡбуҙ аттың һыны таштан һәм бронзанан яһалған, уға көмөш ялатылған. Йәшел постамент Урал тауҙарын символлаштыра. Авторы — рәссам Арыҫлан Бикбаев, скульпторы — Салауат Ғәниев. Бүләкләү өсөн 10-дан ашыу һын әҙерләнгән. Улар — төп бүләк тә, иң яҡшы социаль-мотивация фильмдары, этник фильмдар, иң яҡшы режиссер эше, иң яҡшы сценарий, иң яҡшы оператор эше өсөн наградалар ҙа.
Дмитирий Крюков «Көмөш Аҡбуҙат» һәм кино көнө уңайынан Ватан паркында ойошторолған Симфоник төндә уйын ҡоралдары оркестры менән сығыш яһаясаҡ.
«Көмөш Аҡбуҙат» кинофестивале барышында «Родина» кинотеатрында 48 фильм күрһәтелә. Конкурс программаһында Австралия, Азербайжан, Әрмәнстан, Һиндостан, Ҡытай, Мьянма, Индонезия, Ҡаҙағстан, Ҡырғыҙстан, Литва, Непал, Молдова, Руанда, Үзбәкстан, Франция, Көньяҡ Корея фильмдары тәҡдим ителә. Бөтә эштәр менән дә тиерлек режиссерҙар үҙҙәре таныштыра. Башҡортостан Республикаһынан конкурс программаһында һигеҙ фильм ҡатнаша. Улар — Айнур Асҡаровтың «Өфөнән һөйөү менән», Роман Пожидаевтың «Ҡар яуғанда», Динара Әбдрәшитованың «Асия», Руслан Юлтаевтың «Кластан тыш дәрес», Фәрзәнә Утарбаеваның «Ҡырағай», Кирстен Гайнеттың «Йортобоҙ ниңә моңһоу», Илдар Ғиләжевтың «Европа көтөр!».

«Быйылғы «Көмөш Аҡбуҙат» етди темаларға арналған фильмдары менән ҡыуандыра, ҙур эш атҡарыла был йәһәттән. Мәҫәлән, Яҡутия көслө картиналары менән һоҡландырырға йыйына», – тине Зөһрә Бураҡаева.

Быйыл кинофестиваль жюрийын театр һәм кино актеры, РСФСР-ҙың халыҡ артисы, СССР-ҙың дәүләт премияһы лауреаты Сергей Шакуров етәкләй. Саҡырылған ҡунаҡтар иҫәбендә — поляк кинорежиссеры, сценарист һәм продюсер, бик күп халыҡ-ара кинофестивалдәр лауреаты, Венеция кинофестиваленең «Алтын Арыҫлан»ы эйәһе Кшиштоф Занусси, Рәсәй актерҙары Борис Щербаков, Игорь Петренко һәм Владимир Вдовиченков (Мәскәү), «Бөйөк быуат» сериалы йондоҙо Сәлим Байраҡтар (Төркиә).
Әйткәндәй, фестивалде асыу тантанаһы 24 августта 19:00 сәғәттә «Башҡортостан» дәүләт концерт залында була. 17:30 сәҙәттә ҡунаҡтар ҡыҙыл келәмдән үтә. Өфө халҡы һәм баш ҡала ҡунаҡтары, программаға ярашлы, 24-27 августа төрлө халыҡ фильмдары менән бушлай таныша ала. Кинофестиваль тураһында тулыраҡ мәғлүмәт — рәсми сайтта.
Кинофестивалде ойоштороусылар — Башҡортостан Республикаһы Башлығы вазифаһын ваҡытлыса башҡарыусы булышлығында Әмир Абдразаҡов исемендәге «Башҡортостан» киностудияһы, Мәҙәниәт министрлығы, Башҡортостан Хөкүмәте.
Сығанаҡ: Победителю Международного кинофестиваля ""Серебряный Акбузат"" достанется 1 миллион рублей
 ","
	Шаршамбы, 21 август 2019",Яңылыҡтар,Na
https://kulturarb.ru/ba/news/bashҡortostanda-jyrlajyҡ-әle-muzyka-festival-konkursy-үtte, Башҡортостанда «Йырлайыҡ әле» музыка фестиваль-конкурсы үтте ,Na,"

Туймазы районында бөгөн «Йырлайыҡ әле» төбәк музыка фестиваль-конкурсы үтте.
Төмәнәк ауылы янында үткән сарала үҙешмәкәр татар фольклор ансамблдәре сығыш яһаны. Унда Баҡалы, Дүртөйлө, Туймазы, Борай районы һәм башҡа төбәктәрҙән коллективтар ҡатнашты.
 ","
	Шишәмбе, 20 август 2019",Яңылыҡтар,Na
https://kulturarb.ru/ba/news/segodnya-svoj-yubilej-otmechaet-izvestnyj-bashkirskij-rezhisser-ajrat-abushahmanov-copy, Бөгөн танылған башҡорт режиссеры Айрат Абушахманов үҙенең 45 йәшлек юбилейын билдәләй ,Na,"

Бөгөн, 20 августта, башҡорт режиссеры, Башҡортостандың атҡаҙанған сәнғәт эшмәкәре, Д.Сиразиев исемендәге премия лауреаты, Мәжит Ғафури исемендәге Башҡорт академия драма театрының баш режиссеры Айрат Абушахманов үҙенең 45 йәшлек юбилейын билдәләй.
Абушахманов Айрат Әхтәм улы 1995 йылда З. Исмәғилев исемендәге Өфө дәүләт сәнғәт институтын тамамлағандан һуң (курстың художество етәксеһе – Р.В.Исрафилов) ижад юлын Мәжит Ғафури исемендәге Башҡорт дәүләт академия драма театрында актер булараҡ башлай.
1998 – 2003 йылдарҙа Рәсәй театр сәнғәте академияһының режиссерлыҡ бүлегендә уҡый (курс етәксеһе — П.О.Хомский, педагогы – В.В.Долгачев). Уҡыу осоронда Айрат Абушахманов режиссер ассистенты сифатында Мәскәүҙең Яңы театрында А.Гельман, Р.Роуз, А.Островский, К.Гольдони һәм башҡа авторҙарҙың әҫәрҙәрен сәхнәгә ҡуйыуҙа ҡатнаша.
2004 йылда А.Абушахманов М.Ғафури исемендәге Башҡорт дәүләт академия драма театрында режиссер булараҡ эш башлай. 2005 – 2012 йылдарҙа һәм 2019 йылдан алып театрҙың баш режиссер вазифаһын башҡара.
«Башҡортостандың мәҙәни донъяһы» интернет-порталының редакцияһы Айрат Әхтәм улын ысын күңелдән ҡотлай. Иҫәнлек-һаулыҡ, бәхет, оҙон ғүмер теләйбеҙ!
 ","
	Шишәмбе, 20 август 2019",Яңылыҡтар,Na
https://kulturarb.ru/ba/news/yrymbur-өlkәһeneң-bildәle-bashҡorttary-turaһynda-enciklopediya-baҫmaғa-әҙerlәnә, Ырымбур өлкәһенең билдәле башҡорттары тураһында энциклопедия баҫмаға әҙерләнә ,Na,"

Ырымбур өлкәһенең билдәле башҡорттары тураһында энциклопедия баҫмаға әҙерләнә. Бының турала Башҡортостан Башлығы вазифаһын ваҡытлыса башҡарыусы Радий Хәбиров менән сит төбәктәрҙә йәшәгән башҡорт йәмәғәтселеге вәкилдәре осрашыуында билдәле булды.
Баҫмаға әҙерләнгән энциклопедия тураһында күберәк осрашыуҙың делегаты, энциклопедия төҙөүсеһе Фәнил Ишбулатов.

«Былтыр Башҡортостан Республикаһының 100 йыллығына арналған Ырымбур өлкәһенең билдәле башҡорттары тураһында энциклопедия эшләргә теләнек. Ҙур эҙләнеү эштәре башҡарҙыҡ. Бер йыл эсендә 150-170 шәхес тураһында биографик материал йыйҙыҡ, фотоһүрәттәр таптыҡ. Ошо көндәрҙә текстты йыйыуҙы башлайбыҙ, техник яҡ ҡына ҡалды» — тине ул.

 ","
	Дүшәмбе, 19 август 2019",Яңылыҡтар,Na
https://kulturarb.ru/ba/news/ҡaҙaғstanda-bashҡortostan-avtonomiyaһynyң-100-jyllyғy-uңajynan-tөbәk-bashҡorttary-tүңәrәk-өҫtәl-үtkәrҙelәr, Ҡаҙағстанда Башҡортостан Автономияһының 100 йыллығы уңайынан төбәк башҡорттары түңәрәк өҫтәл үткәрҙеләр ,Na,"

Ҡаҙағстандың баш ҡалаһы Нур-Солтанда Башҡортостан Автономияһының 100 йыллығы уңайынан төбәк башҡорттары эшмәкәрлектәре, пландары хаҡында һөйләшеү өсөн түңәрәк өҫтәлгә йыйылды. 
Сараны асып, Ҡаҙағстан башҡорттары ҡоролтайы етәксеһе Урал Аҙнабаев бында йәшәгән башҡорттар Башҡортостандың да, Ҡаҙағстандың дә иғтибарын тойоп эшләүен билдәләне.

Ул шулай уҡ: «Ниндәйҙер маҡсатҡа өлгәшәбеҙ тибеҙ икән, беҙ тәү сиратта әүҙем һәм берҙәм эш алып барырға бурыслыбыҙ!» – тине.

Ҡаҙағстан халҡы ассамблеяһы секретариаты мөдире Ләззәт Кусаинова, башҡорттарҙы байрам менән ҡотлап, төбәктең дуҫлығын нығытыуға үҙ өлөшөн индереүен әйтте. Ул шулай уҡ быйыл июндә Ассамблея ҡыйығына ингән башҡорт ойошмаһы әүҙемлеге менән һоҡландырыуын билдәләне.
Бөтә донъя башҡорттары ҡоролтайы президиумы ағзаһы, Башҡортостандың халыҡ артисы Хөрмәтулла Үтәшев Башҡортостан Автономияһына 100 йыл тулыуға арналған сара менән барыһын да тәбрикләне, әүҙем башҡорттарға «Ал да нур сәс халҡыңа», «Башҡортостандың 100 йыллығы» миҙалдарын, Рәхмәт хаттары, бүләктәр тапшырҙы.
Бөтә донъя башҡорттары ҡоролтайы Башҡарма комитеты ағзаһы, шағирә Лариса Абдуллина милләттәштәренә шиғри сәләмдәрен еткерҙе, башҡорт-ҡаҙаҡ мөнәсәбәттәренең тарихы хаҡында һөйләне. Ул шулай уҡ Ҡаҙағстан халҡы ассамблеяһында асылған Башҡорт мәҙәниәте бүлмәһенә Башҡортостан Республикаһының Халыҡтар дуҫлығы йорто исеменән башҡорт ҡашмауын тапшырҙы. Сарала ҡатнашыусыларға «Башҡортостан», «Киске Өфө» гәзиттәре таратылды.
Бөгөн Ҡаҙағстан башҡорттары алдында Учалы дәүләт филармонияһы артистары сығыш яһаны.

«Йыйын» Ҡаҙағстан башҡорттарының айырылып торған байрамы булырға тейеш. Бына ошо байрамға барлыҡ милләттәштәребеҙҙе йыябыҙ!» – тине Урал Әнүәр улы.

Сығанаҡ: http://kurultay-ufa.ru/ru/2019/08/19/%D2%A1%D0%B0%D2%99%D0%B0%D2%93%D1%81%D1%82%D0%B0%D0%BD-%D0%B1%D0%B0%D1%88%D2%A1%D0%BE%D1%80%D1%82%D1%82%D0%B0%D1%80%D1%8B/
В. Абдуллин фотоһы
 
 ","
	Дүшәмбе, 19 август 2019",Яңылыҡтар,Na
https://kulturarb.ru/ba/news/өfөlә-kino-tөnө-2019-bөtә-rәsәj-akciyaһy-үtә, Өфөлә «Кино төнө - 2019» Бөтә Рәсәй акцияһы үтә ,Na,"

24 августта Бөтә Рәсәй буйынса ""Кино төнө - 2019"" акцияһы уҙа. Сара сиктәрендә популяр Рәсәй фильмдарын күрһәтәтәсәктәр. 
Тамашасылар ""Балканский рубеж"" Андрей Волгиндың, ""Домовой"" Евгений Бедаревтың һәм ""Полицейский с Рублевки. Новогодний беспредел"" Илья Куликовтың фильмдарын ҡарай аласаҡ. Иҫегеҙгә төшөрәбеҙ, акция сиктәрендә ниндәй фильмды күрһәтеү өсөн, Интернет селтәрендә тауыш бирҙеләр.
 ","
	Дүшәмбе, 19 август 2019",Яңылыҡтар,Na
https://kulturarb.ru/ba/news/v-respublike-sostoyalsya-i-otkrytyj-etnofestival-tujmazy-fest-copy, Республикала тәүге тапҡыр «Туймазы-фест» этнофестивале уҙҙы ,Na,"

Туймазы ҡалаһының мәҙәниәт һәм ял паркында I «Туймазы-фест» асыҡ этнофестивале уҙҙы. Сара 2020 йылғы Бөтә донъя фольклориадаһына һәм Башҡортостостан Республикаһы ойошторолоуҙың 100 йыллығына арналды.
Парк амфитеатрында Туймазы районында йәшәгән төрлө халыҡтарҙың: башҡорт, рус, татар, сыуаш, украиндарҙың ижади коллективтары-вәкилдәре туған телендә сәләмләү һәм концерт номеры менән сығыш яһаны. «Туймазы-фест» этнофестиваленә күрше райондарҙан — Шаран районынан мариҙар, Октябрьский ҡалаһынан башҡорттар һәм татарҙар ҙа ҡушылды.
Парк биләмәһендә ҙур этно-күргәҙмә ойошторолдо, унда Туймазы районы, шулай уҡ Өфө һәм Октябрьский ҡалалары, Дәүләкән, Шаран райондары биҙәү-ҡулланма сәнғәте оҫталарының эштәре тәҡдим ителде.
Ҡала халҡы азербайжан һәм үзбәк-тажик милли аш-һыуынан ауыҙ итте. Тирмән янында башҡорт тирмәһе ҡоролдо һәм «Шәжәрә» күргәҙмәһе эшләне.
«Туймазы-фест» этнофестивале барышында Туймазы районы хакимиәте мәҙәниәт хеҙмәткәрҙәренә «Башҡортостан Республикаһы ойошторолоуҙың 100 йыллығы» юбилей миҙалдарын тапшырҙы.
Тулыраҡ: В республике состоялся I Открытый этнофестиваль ""Туймазы-фест""

 ","
	Дүшәмбе, 19 август 2019",Яңылыҡтар,Na
https://kulturarb.ru/ba/news/өfөnөң-nur-tatar-teatry-yaңy-premeraғa-әҙerlәnә, Өфөнөң «Нур» татар театры яңы премьераға әҙерләнә ,Na,"

«Нур» Өфө дәүләт татар театры яңы 28-се театр миҙгелендә премьераға әҙерләнә. Театрҙың ижади төркөмө Мостай Кәримдең пьесаһы буйынса «Айгөл иле» романтик драмаһын сәхнәләштерә. Премьера 27-28 сентябрҙә тамашасы хөкөмөнә сығарыла. Ул Башҡортостандың халыҡ шағиры, яҙыусы һәм драматург Мостай Кәримдең  100 йыллығына арнала.
«Айгөл иле» — совет башҡорт драматургияһының иң сағыу пьесаларының береһе. Әҫәрҙе иң беренселәрҙән булып Башҡорт драма театры сәхнәләштергән. Шулай уҡ Мәскәү, Ҡаҙан, Яҡут театры сәхнәләрендә лә донъя күргән.  Әҫәрҙәге дөйөм ваҡиға үҙгәрмәгән, әммә йылдар дауамында һәр автор үҙ күҙлегенән сығып сәхнәләштерә. Пьесала фашист пленынан ҡасҡан ҡатын яҙмышы хаҡында бәйән ителә. Ул Италияла яңы тормош ҡора һәм йылдар үткәс, ҡыҙын алып китер өсөн тыуған иленә ҡайта. Әммә герой ауылдаштарының аңламаусанлығына һәм ситләшеүенә дусар була. Әгәр бер нисә тиҫтә йыл элек ҡабул ителгән ҡарарҙың дөрөҫлөгөндә бер ниндәй ҙә шик булмаһа, хәҙер иһә төп геройҙың илһөйәрлеге күп бәхәстәр тыуҙыра.
 ","
	Дүшәмбе, 19 август 2019",Яңылыҡтар,Na
https://kulturarb.ru/ba/news/bashҡortostanda-yaҙyusy-һәm-tel-belgese-tөrkiәtse-zhәlil-kejekbaevҡa-һәjkәl-ҡuyalar," Башҡортостанда яҙыусы һәм тел белгесе, төркиәтсе Жәлил Кейекбаевҡа һәйкәл ҡуялар ",Na,"

Башҡортостанда Жәлил Кейекбаев һәйкәленең иң яҡшы проектына асыҡ конкурс башланды (1911 — 1968). Һәйкәлде Ғафури районының Ҡаранйылға ауылында Жәлил Кейекбаевтың йорт-музейы биләмәһендә ҡуйыу күҙаллана.
Жәлил Кейекбаев — тел белгесе, төркиәтсе, филология фәндәре докторы, профессор, күренекле башҡорт яҙыусыһы, Башҡорт АССР-ының Яҙыусылар союзы ағзаһы. Башҡорт тел ғилеменә һәм урал-алтай телдәренең хәҙерге башҡорт мәктәбенә нигеҙ һалған.
Конкурс бер турҙа үткәрелә. Уның төп предметы – һәйкәл проектының 40 сантиметрҙан да кәм булмаған моделе.
Авторҙар ғаризаларҙы, проекттарҙы, аңлатмалы яҙыуҙарҙы, график материалдарҙы һәм смета-финанс иҫәбен (300 мең һумдан артмаҫҡа тейеш) 2019 йылдың 5 сентябренә тиклем Ғафури районының мәҙәниәт бүлегенә тапшырырға тейеш. Адресы: Красноусол ауылы, Октябрь урамы, 2, 115-се бүлмә. Тел. 8 (34740) 2-12-48.
Сығанаҡ: В Башкортостане объявлен конкурс на лучший проект памятника башкирскому писателю Джалилю Киекбаеву
 ","
	Дүшәмбе, 19 август 2019",Яңылыҡтар,Na
https://kulturarb.ru/ba/news/kүrenekle-shaғir-rәjes-tүlәkteң-60-jyllyғyna-baғyshlanғan-respublika-videokonkursy-iғlan-itelә, Күренекле шағир Рәйес Түләктең 60 йыллығына бағышланған республика видеоконкурсы иғлан ителә ,Na,"

«Шоңҡар» Башҡортостан йәштәре журналы Башҡортостан Яҙыусылар союзы менән берлектә талантлы шағир, Шәйехзада Бабич исемендәге йәштәр дәүләт премияһы лауреаты Рәйес Түләктең 60 йыллығына бағышлап, «Ғүмер ике генә кис ул, ике генә кис ул, и, кешем» тип исемләнгән республика видеоконкурсын иғлан итә.
Бының өсөн ни бары шағир Рәйес Түләктең күңелегеҙгә ятҡан бер шиғырын яттан һөйләп, видеокамераға төшөрөргә һәм ошо төркөмгә vk.com/raistulyak60 ебәрергә кәрәк була. 
 Еңеүселәрҙе шәп бүләктәр көтә: I урын – 5000 һум, II урын – 3000 һумм, III урын – 2000 һум.
Ҡатнашығыҙ! Еңеү яулағыҙ!
 ","
	Шәмбе, 17 август 2019",Яңылыҡтар,Na
https://kulturarb.ru/ba/news/bashҡortostanda-kese-vatan-mәҙәniәte-proekty-bujynsa-auyl-klubtary-eshlәj-bashlany, Башҡортостанда «Кесе Ватан мәҙәниәте» проекты буйынса ауыл клубтары эшләй башланы ,Na,"

«Берҙәм Рәсәй» партияһы проекты буйынса республиканың 14 районында мәҙәниәт усаҡтары ремонтлана. Тәүгеләрҙән булып Балтас районы Түбәнге Һикәяҙ ауылында яңыртылған клуб асылды. Уҙған быуаттың 60-сы йылдарында төҙөлгән бина тулыһынса тәртипкә килтерелгән.

«Халыҡ өсөн ҙур бүләк булды, ауылда талантлы кешеләр күп, һәүәҫкәр ансамблдәр эшләй», - ти Балтас районы Мәҙәниәт бүлеге етәксеһе Дамир Хаматов.

 ","
	Йома, 16 август 2019",Яңылыҡтар,Na
https://kulturarb.ru/ba/news/mғafuri-isemendәge-bashҡort-teatrynda-ҡyҙ-urlau-spektakldeң-repeticiyalary-bashlandy, М.Ғафури исемендәге Башҡорт театрында «Ҡыҙ урлау» спектаклдең репетициялары башланды ,Na,"

Мәжит Ғафури исемендәге Башҡорт академия драма театрында Мостай Кәримдең «Ҡыҙ урлау» пьесаһы буйынса спектаклдең репетициялары башланды.  
Спектакль Башҡортостандың халыҡ шағиры Мостай Кәримдең тыуыуына 100 йыл тулыуға арнала. Быйылғы 100-сө ижад миҙгеленең тәүге премьераһы тап ошо спектакль буласаҡ. Был пьеса беҙҙең театрҙа ла, республикабыҙ театрҙарында ла, башҡа төбәктәрҙә лә ҡуйылды, әле лә театрҙар репертуарында бара.
Спектаклдең режиссеры — Илсур Ҡаҙаҡбаев. Рәссамы — Альберт Нестеров.
Спектаклдең премьераһы 8 октябрь Башҡорт дәүләт опера һәм балет театрында күрһәтеләсәк.
 ","
	Йома, 16 август 2019",Яңылыҡтар,Na
https://kulturarb.ru/ba/news/general-major-miңleғәle-shajmoratovtyң-tyuyuyna-120-jyl-tulyu-ajҡanly-fleshmob-үtә, Генерал-майор Миңлеғәле Шайморатовтың тыуыуына 120 йыл тулыу айҡанлы флешмоб үтә ,Na,"

Бөтә донъя башҡорттары ҡоролтайы генерал-майор Миңлеғәле Шайморатовтың тыуыуына 120 йыл тулыу айҡанлы флешмоб башланы. Унда ҡатнашыр өсөн «Шайморатов - генерал» йырын йырлап видеоға төшөргә һәм социаль селтәрҙәргә #Шаймуратов #Шайморатов #курултай хештергтары менән һалырға кәрәк. Иң ҡыҙыҡлы яҙмалар бүләктәр менән билдәләнә.
 ","
	Йома, 16 август 2019",Яңылыҡтар,Na
https://kulturarb.ru/ba/news/v-parke-pobedy-proshla-prezentaciya-knizhnoj-polki-copy, Өфөнөң  Еңеү паркында Китап кәштәһе менән таныштырыу уҙҙы ,Na,"

15 августа Өфөнөң Еңеү паркында Китап кәштәһе менән таныштырыу уҙҙы. Уның инициаторы —  «Российская газета» баҫмаһының Өфө филиалы редакцияһы.
Бәләкәй генә ағас өй хәрби техника янындағы майҙансыҡта урынлашҡан. Ул урындағы интерьерға тап килеп тора.
Баҫмала белдереүҙәренсә, «РГ» мәғариф проекты республиканың Урман хужалығы министрлығы, Өфө урман-техника техникумы һәм баш ҡаланың Орджоникиджзе районы хакимиәте белгестәре булышлығында тормошҡа ашырылған. Урман-техника техникумының балта оҫтаһы Марат Ялаев ҡыҫҡа ваҡыт эсендә классик әҫәрҙәр, «РГ» журналистары китаптары, шулай гәзиттең һәм «Родина» журналының яңы һандары өсөн ағастан күркәм кәштә яһаған.
Теләгән һәр кем үҙенә оҡшаған китапты йәки журналды алып уҡый ала. Иң мөһиме, алмашҡа икенсе китап ҡалдырырға онотмаҫҡа кәрәк.
Сығанаҡ: В парке Победы прошла презентация Книжной полки
 ","
	Йома, 16 август 2019",Яңылыҡтар,Na
https://kulturarb.ru/ba/news/m-ғafuri-ismenedәge-bashҡort-drama-teatry-spektakldәren-internet-asha-ҡarap-bula, М. Ғафури исменедәге Башҡорт драма театры спектаклдәрен интернет аша ҡарап була ,Na,"

Мәжит Ғафури исменедәге Башҡорт академия драма театры спектаклдәрен интернет аша ҡарап була. «Мәҙәниәт» милли проекты буйынса тамашасылар һанын арттырыу бурысы ҡуйылған. Ошоға бәйле Мәжит Ғафури исемендәге Башҡорт театры спектаклдәренән онлайн-трансляция ойошторола. Тамашаларҙы кинотеатрҙарҙа ҡарарға мөмкин.

Әле Башҡорт дәүләт академия драма театры артистары яңы спекталдәр өҫтөндә эшләй. «Сентябрҙә ике төбәктә гастролдәрҙә ҡатнашырға йыйынбаҙ», - тине театр директоры Иршат Фәйзуллин.

Сығанаҡ: Интернет-трансляции спектаклей Башкирского театра драмы им. М. Гафури планируется организовать в 2019 году
 ","
	Йома, 16 август 2019",Яңылыҡтар,Na
https://kulturarb.ru/ba/news/respublikala-rәmi-ғaripovҡa-baғyshlanғan-shaғir-kөndәlege-filmyn-tөshөrәlәr, Республикала Рәми Ғариповҡа  бағышланған «Шағир көндәлеге» фильмын төшөрәләр ,Na,"

Башҡортостан Республикала яңы фильм өстөндә эш башланды. «Шағир көндәлеге» тип аталған фильмын режиссер Булат Йосопов төшөрә. Кинотаҫма башҡорт шағиры Рәми Ғарипов тураһында була.
Сценарий авторҙары – Таңсулпан Бабичева һәм Гөлсәсәк Саламатова. Ижади төркөм шағирҙың балалары Гөлнара, Азамат Ғариповтар, шулай уҡ тарихсылар һәм архив хеҙмәткәрҙәре менән фекер алыша.
Режиссер итеүнсә, артистар һайланған, тиҙҙән репетициялар башлана. Фильмды октябрь башында төшөрә башлау күҙаллана. Күренештәрҙең 70 процентҡа яҡыны ҡыш миҙгеленә тура килә, бер нисәһе тирә-йүн йәшелләнгәс төшөрөлә.

«Беренсе Республика» трилогияһы шағир Бабичтың яҙмышы менән башланып, Ғариповтың яҙмышы менән тамамлана. Бында туранан-тура логика бар. Шағирҙар, уларҙың шиғриәте халыҡтың күңелен сағылдыра, тиҙәр. Фильмдың мөһимлеген иҫәпкә алып, халыҡтың проектҡа булышлыҡ итеренә өмөтләнәбеҙ. Ниндәй ярҙам кәрәклеге һәм беҙгә нисек ярҙам итергә мөмкинлеге тураһында тиҙҙән хәбәр итербеҙ», - ти Булат Йосопов.

Фильмда ваҡиғалар ҡышҡы айҙарҙа бара. Фильм Өфөлә һәм Салауат районында төшөрөлә, шулай уҡ Мәскәү, Ташкент һәм Түбәнге Новгород манзаралары ла була.
Сығанаҡ: В республике будет снят фильм «Дневник поэта», посвящённый народному поэту Башкортостана Рами Гарипову

 ","
	Йома, 16 август 2019",Яңылыҡтар,Na
https://kulturarb.ru/ba/news/bashҡortostan-tatarstan-bashҡorttaryna-tuғan-telen-өjrәneүҙә-yarҙam-kүrһәtә, Башҡортостан Татарстан башҡорттарына туған телен өйрәнеүҙә ярҙам күрһәтә ,Na,"

Башҡортостан Республикаһы Татарстан башҡорттарына башҡорт телен өйрәнеүҙә ярҙам күрһәтә. Татарстандың Яр Саллы ҡалаһында һәм Туҡай районында йәшәгән алты меңгә яҡын милләттәшебеҙҙе ошо мәсьәлә бик борсой. Ошо тураһында «Башинформ» мәғлүмәт агетлығы хәбәр итте.
Татарстан Республикаһының Башҡорт ҡоролтайы рәйесе һәм Түбәнге Кама ҡалаһының «Урал» башҡорт милли-мәҙәни автономияһы рәйесе Ғәли Хәсәнов һүҙҙәренсә, элекке йылдарҙа мәктәптә уҡытыу башҡорт телендә алып барылған, ә һуңынан Йәкшәмбе мәктәбе ҡарамағына тапшырылған. Ләкин хәҙер күп кенә башҡорт ғаиләләре туған телен өйрәнергә теләүе тураһында ғариза менән мөрәжәғәт иткән.
Башҡорт телен өйрәнеүҙе тергеҙеү мәсьәләһе иң мөһимдәренең береһе булып тора. Статистика буйынса, Татарстан Республикаһында 13 726 башҡорт йәшәй, уларҙың күпселеге Яр Саллыла тупланған — 5904 кеше.
Татарстандың Башҡорт ҡоролтайы йәштәр менән эшләүгә ҙур иғтибар бүлә. Татарстан Республикаһының Башҡорт йәштәре ҡоролтайы үҙ проекттарын Татарстан халыҡтарының йәштәр ассамблеяһы составында тормошҡа ашыра. Әлеге ваҡытта йәштәр ойошмаһы 80 башҡортто берләштерә, был эште Ҡазан университетының юридик факультеты студенты Лиана Илекәева алып бара.
 
 
 ","
	Йома, 16 август 2019",Яңылыҡтар,Na
https://kulturarb.ru/ba/news/delegacii-bashkir-ot-subektov-rf-posetili-specpokaz-filma-pervaya-respublika-bulata-yusupova-copy, Рәсәй төбәктәренең башҡорт йәмәғәтселеге вәкилдәре «Беренсе Республика» фильмды ҡаранылар ,Na,"

Кисә, 14 августа, Рәсәй Федерацияһының төбәктәренең башҡорт йәмәғәтселеге вәкилдәре режиссер Булат Йосоповтың «Беренсе Республика» фильмының махсус күрһәтеү ҡаранылар.
Башҡортостан ойошторолоуҙың 100 йыллығына арналған «Беренсе республика» тарихи нәфис фильмы ватандаштарыбыҙға ныҡ оҡшаны. Өфө ҡунаҡтары ҡуйыусы төркөмгә йылы һүҙҙәр әйткәндәр.
Әйткәндәй, Булат Йосоповтың картинаһы башҡорт профессиональ сәнғәтенә, әҙәбиәтенә, драма һәм музыка театрына нигеҙ һалған күренекле шәхестәрҙең фажиғәле яҙмыштары хаҡында һөйләй. Күпселек геройҙарҙың тормошо ҡулға алыуҙар һәм репрессиялар һөҙөмтәһендә ҡырҡа үҙгәрә, ә күптәренең ғүмере 1938 йылдың 10 июлендә өҙөлә, нахаҡҡа хөкөм ителгәндәр халыҡ дошманы тип атып үлтерелә.
Төп ролдәрҙе республика театрҙары актерҙары бик оҫта итеп уйнаны: композитор, йырсы, йәмәғәт эшмәкәре Ғәзиз Әлмөхәмәтов — Рафиҡ Хәсәнов, яҙыусылар Ғабдулла Амантай — Фәнил Толонғужин, Дауыт Юлтый — Рәмзил Сәлмәнов, актриса Зәйтүнә Бикбулатова — Рушанна Бабич, яҙыусы Һәҙиә Дәүләтшина — Лилиә Исҡужина, актер Вәлиулла Мортазин-Иманский — Руслан Хайсаров, режиссер Мәкәрим Мәһәҙиев — Артур Ҡунаҡбаев, журналист Ҡасим Аҙнабаев — Роберт Йылҡыбаев, яҙыусы Ғөбәй Дәүләтшин — Илгиз Миңлеәхмәтов. Иң тәьҫирле ролдәрҙең береһе — буласаҡ балет йондоҙо Нинель Юлтыеваның яҙмышы.
Фильмда Милли симфоник оркестр башҡарыуында Ғәзиз Әлмөхәмәтовтың һәм композитор Рөстәм Сабитовтың музыкаһы яңғырай, «Сайҡалалар кәмәләр» йырын Айгиз Ханов йырлай.
Ҡуйыусы оператор — Илья Пономаренко, ҡуйыусы рәссам — Рөстәм Баймөхәмәтов, костюмдар буйынса рәссам — Әлиә Байрамғолова, грим оҫтаһы — Олеся Никанорова.
Тулыраҡ: Делегации башкир от субъектов РФ посетили спецпоказ фильма ""Первая Республика"" Булата Юсупова
 
 ","
	Кесе йома, 15 август 2019",Яңылыҡтар,Na
https://kulturarb.ru/ba/news/mәҙәni-yal-kөndәre-5, Мәҙәни ял көндәре ,Na,"

«Башҡортостандың мәҙәни донъяһы» инетрнет-порталы ял көндәренә һеҙҙгә мәҙәни программаһын тәҡдим итә.
Программа бында: Культурные события Уфы на предстоящие выходные: 17-18 августа 
 ","
	Кесе йома, 15 август 2019",Яңылыҡтар,Na
https://kulturarb.ru/ba/news/boraj-rajonynda-jәjғor-respublika-balalar-izhady-konkursy-uҙa, Борай районында «Йәйғор»  республика балалар ижады конкурсы уҙа ,Na,"

Борай районында «Йәйғор» республика балалар ижады конкурсы уҙа. Фестиваль Башҡортостандың халыҡ шағиры Мостай Кәримдең тыуыуына 100 йыл тулыуға арнала.
Тулыраҡ: В Башкортостане стартовал Республиканский конкурс детско-юношеского творчества «Йәйғор»
 ","
	Кесе йома, 15 август 2019",Яңылыҡтар,Na
https://kulturarb.ru/ba/news/nur-tatar-teatry-bishbүlәk-rajonynda-һәm-bәlәbәj-ҡalaһynda-syғysh-yaһaj, «Нур» татар театры Бишбүләк районында һәм Бәләбәй ҡалаһында сығыш яһай ,Na,"

27 һәм 28 августта «Нур» Өфө татар дәүләт театры Бишбүләк районында һәм Бәләбәй ҡалаһында «Моя теща» тигән спектаклде күрһәтә. Режиссеры Дамир Самерханов. Спектакль ике сәғәт бара. Башлана киске 7-лә.
Белешмәләр өсөн телефон: 8 917 429 25 83 (Бижбүләк), 8 927 949 95 86 (Бәләбәй).
Сығанаҡ: https://kulturarb.ru/ru/news/teatr-nur-sygraet-spektakl-moya-tyoshha-g-hugaeva-v-bizhbulyake-i-belebee 
 ","
	Кесе йома, 15 август 2019",Яңылыҡтар,Na
https://kulturarb.ru/ba/news/hәhmәtov-isemendәge-bashҡort-filarmoniyaһy-81-se-izhad-miҙgelenә-abonementtarҙy-һatyla-bashlany, Х.Әхмәтов исемендәге Башҡорт филармонияһы 81-се ижад миҙгеленә абонементтарҙы һатыла башланы ,Na,"

Хөсәйен Әхмәтов исемендәге Башҡорт дәүләт филармонияһы 81-се ижад миҙгеленә абонементтарҙы һатыла башланы. Филармония яңы миҙгелдә тамашасыларға 12 абонемент әҙерләне.
Тулыраҡ: https://kulturarb.ru/ru/news/bashgosfilarmoniya-otkryvaet-prodazhu-abonementov-na-predstoyashhij-81-j-sezon 
 ","
	Кесе йома, 15 август 2019",Яңылыҡтар,Na
https://kulturarb.ru/ba/news/mostaj-kәrim-isemendәge-jәshtәr-teatrynyң-ҡazanda-gastroldәre-kөtөlәmostaj-kәrim-isemendәge-jәshtәr-teatrynyң-ҡazanda-gastroldәre-kөtөlә, Мостай Кәрим исемендәге Йәштәр театрының Ҡазанда гастролдәре көтөлә ,Na,"

16 сентябрҙә Ғ.Ҡамал исемендәге Татар дәүләт Академия театры сәхнәһендә М.Кәрим исемендәге Милли Йәштәр театрының гастролдәре үтәсәк. Өфө театры «Башҡорт туйы» романтик драмаһын тәҡдим итәсәк.
Билеттар: (843) 293-03-74
 ","
	Шаршамбы, 14 август 2019",Яңылыҡтар,Na
https://kulturarb.ru/ba/news/aryҫlan-mөbәrәkov-isemendәge-sibaj-bashҡort-dәүlәt-drama-teatry-premera-әҙerlәj, Арыҫлан Мөбәрәков исемендәге Сибай башҡорт дәүләт драма театры премьера әҙерләй ,Na,"

Арыҫлан Мөбәрәков исемендәге Сибай башҡорт дәүләт драма театры премьера әҙерләй. Хәбибулла Ибраһимовтың «Башмағым» пьесаһы буйынса спектаклен Башҡортостандың халыҡ артисы Азат Нәҙерғолов сәхнәләштерә.

 ««Кесе Ватан мәҙәниәте» проекты буйынса тормошҡа ашырылған «Башмағым» музыкаль комедияһы яңы театр миҙгелендә сибайҙар өсөн сағыу бүләк буласаҡ», - тинеләр Сибай театрынында.

 ","
	Шаршамбы, 14 август 2019",Яңылыҡтар,Na
https://kulturarb.ru/ba/news/mғafuri-isemendәge-bashҡort-akademiya-drama-teatry-100-sө-izhad-miҙgelen-asa, М.Ғафури исемендәге Башҡорт академия драма театры 100-сө ижад миҙгелен аса ,Na,"

5 сентябрҙә М.Ғафури исемендәге Башҡорт академия драма театры 100-сө ижад миҙгелен «Зөләйха күҙҙәрен аса» (Г.Яхина, Я.Пулинович инсц.) спектакле менән башлай.

«Бер быуатлыҡ тарихы булған театр менән бергә булырға саҡырабыҙ – ижади сәфәрҙәр, гастролдәр, ағымдағы репертуарҙа барған спектаклдәр һәм яңы сәхнә әҫәрҙәре көтә тамашасыларҙы быйылғы миҙгелдә. Өфөнөң йәме, халыҡтың ғәме булған театрыбыҙҙа һеҙҙе көтөп ҡалабыҙ», - тинеләр театрҙың матбуғат хеҙмәтендә.

Билеттар театр сайтында: http://bash.bashdram.ru/repertoire?s_m=2019-09 
 ","
	Шишәмбе, 13 август 2019",Яңылыҡтар,Na
https://kulturarb.ru/ba/news/v-ramkah-nacproekta-kultura-v-miyakinskom-dvorce-kultury-provoditsya-kapitalnyj-remont-copy-2, Миәкә район мәҙәниәт һарайында капиталь ремонт үткәрелә ,Na,"

Миәкә район мәҙәниәт һарайында капиталь ремонт үткәрелә. Төҙөкләндереү «Мәҙәниәт» милли проектына ярашлы алып барыла. Бында киләсәктә Ғаилә мәҙәни үҙәген булдырыу ҡарала. «Ул декабрҙә эшләй башларға тейеш», - ти район мәҙәниәт һарайы етәксеһе Гөлназ Шафиҡова. 2024 йылға тиклем «Мәҙәниәт» милли проектына ярашлы, Башҡортостанда ауыл ерендә 26 мәҙәни-ял учреждениеһы төҙөү һәм берәүһен төҙөкләндереү планлаштырыла.
Сығанаҡ: В рамках нацпроекта «Культура» в Миякинском дворце культуры проводится капитальный ремонт

 ","
	Шишәмбе, 13 август 2019",Яңылыҡтар,Na
https://kulturarb.ru/ba/news/bashҡortostanda-balalar-proekty-kasting-iғlan-itte, Башҡортостанда «Балалар» проекты кастинг иғлан итте ,Na,"

Башҡортостанда «Балалар» проекты кастинг иғлан итте. Башҡорт телендә йырлаған 4-12 йәшлек балалар кәрәк. Улар видеороликтар өсөн ҡыҫҡа текстар уҡырға һәм йырҙар башҡарырға тейеш.
Проектты ойоштороусылар хәбәр итеүенсә, нотаға тура килтереү, артистизм һәм ата-әсәләрҙең балаларҙы Өфөгә репетицияға, студияға яҙҙырырға алып килеү мөмкинлеге мөһим. 8-987-049-6436 телефоны буйынса йәки социаль селтәрҙә мөрәжәғәт итергә.
Проектта ҡатнашыу ваҡыты — 2019 йылдың сентябрь һәм декабрь айҙары.
«Балалар» белем биреү порталы проекты республиканың дәүләт һәм унда йәшәгән халыҡтарҙың телдәрен һаҡлау һәм үҫтереү буйынса Башҡортостан Башлығы грантын алды. Портал башҡортса үҫтереүсе интерактив уйындар һәм ҡушымталар, текстар, әкиәттәр, шиғырҙар, йәнһүрәттәр менән бүлектәр, уйынсыҡтар етештереү менән хеҙмәттәшлек итеү өсөн майҙансыҡ, шулай уҡ ата-әсәләр өсөн онлайн-форум булдырыуҙы үҙ эсенә ала.
Башҡортостан Республикаһы Башлығы Грантының финанс ярҙамы менән 2019 йылда заманса тел ресурстары, аудиокитаптар, анимациялы фильм-әкиәттәр, балалар өсөн донъя классиктары әҫәрҙәренең башҡорт теленә тәржемәләрен баҫтырыу, фестивалдәр, байрамдар һәм мәҙәни акциялар ойоштороу күҙаллана. 
 ","
	Шишәмбе, 13 август 2019",Яңылыҡтар,Na
https://kulturarb.ru/ba/news/өfөgә-velikolepnyj-vek-serialynyң-aktery-kilә, Өфөгә «Көмөш Аҡбуҙат» кинофестиваленә «Великолепный век» сериалының актеры килә ,Na,"

«Көмөш Аҡбуҙат» IV халыҡ-ара кинофестиваленә тиклем ике аҙна ҡалды. 
24-27 августа Өфөлә «Көмөш Аҡбуҙат» IV халыҡ-ара кинофестивале үтә. Сараны асыу тантанаһы «Башҡортостан» дәүләт концерт залында була.
Фестиваль ҡунаҡтарын ҡыҙыл келәм көтә, ә тантананан һуң ҡатнашыусылар «Ватан» паркына «1000 музыкант көнө»нә бара. Этник, милли һәм ваҡиғалы кинофестиваленә Рәсәй киноһы йондоҙҙары килеүе көтөлә. Араларында Данил Спиваковский, Сергей Никоненко, Сергей Шакуров кеүек халыҡ араһында исемдәре киң билдәле шәхестәр ҙә бар. 
Һәм «Великолепный век» сериалында Сөмбөл ағай ролен башҡарыусы Селим Байраҡов махсус ҡунаҡ булараҡ саҡырылған.
 Фестиваль тураһынды тулыраҡ бында: https://kulturarb.ru/ba/news/k%D3%A9m%D3%A9sh-a%D2%A1bu%D2%99at-iv-haly%D2%A1-ara-kinofestivalen%D3%99-tiklem-ike-a%D2%99na.
 ","
	Шишәмбе, 13 август 2019",Яңылыҡтар,Na
https://kulturarb.ru/ba/news/pisatel-rasih-hannanov-udostoen-ordena-druzhby-narodov-respubliki-bashkortostan-copy, Яҙыусы Рәсих Ханнанов Халыҡтар Дуслығы ордены менән бүләкләнгән ,Na,"

Яҙыусы, журналист, Башҡортостан Республикаһының атҡаҙанған мәҙәниәт эшмәкәре, Шәһит Хоҙайбирҙин Әнғәм Атнабаев исемендәге премиялар лауреаты, Рәсәй журналистар һәм яҙыусылар Союзы ағзаһы Рәсих Ханнанов Халыҡтар Дуслығы ордены менән бүләкләнгән. Награданы Башҡортостан Республиҡаһының мәҙәниәт министрының беренсе урынбаҫары Наталья Лапшина тапшырды.
Рәсих Нурғәле улы Ханнанов 1931 йылдың 28 октябрендә Ҡырмыҫҡалы районының Ҡырмыҫҡалы ауылында тыуған.
Рәсих Нурғәле улы бик иртә, мәктәптә уҡыған саҡта уҡ, яҙыша башлай. Тәүге шиғырҙарын мәктәп стена гәзитендә сығара, унан һуң уларҙы район гәзитендә баҫтыра, яҡташы, ул саҡта уҡ танылған яҙыусы Фәрит Иҫәнғоловтың кәңәше менән хикәйәләр яҙа башлай. Илленсе йылдар аҙағы – алтмышынсы йылдар башында уның әҫәрҙәре мабуғатта йыш күренә. Йәш яҙыусыға «Ҡыҙыл таң» гәзите битендә беренсе башлап Назар Нәжми хәйерле юл теләй. Шул тәьҫир менән ҡанатланып, ул «Һин онотма» исемле беренсе йыйынтығын әҙерләй. Китап донъяға сыҡҡас, ундағы шиғырҙарҙың күбеһе, көйгә һалынып, йырҙарға әйләнә.
 Рәсих Ханнанов ваҡытлы матбуғаттағы эшмәкәрлеге менән бер рәттән, повестар, хикәйәләр, нәҫерҙәр, пьесалар, йыр өсөн шиғырҙар, робағиҙар ижад итергә лә ваҡыт таба. Уның ошо осорҙа донъя күргән «Йәшлек ҡанаттары», «Диңгеҙ ҡарлуғасы», «Ҡыр ҡыҙҙары киткәндә», «Юл буйынса күк сәскә», «Күңел нуры», «Көтөгөҙ мине, тирәктәрем! », «Әйтем юҡҡа әйтелмәй», «Ҡатынға бүләк» кеүек йыйынтыҡтары әҙәбиәт һөйөүселәр һәм тәнҡитселәр тарафынан йылы ҡабул ителде.
 Ул алты пьеса, ике музыкаль комедия, очерктар, мәҡәләләр, рецензиялар, фельетондар авторы. Рәсих Ханнанов ижадында йырҙар айырым урын алып тора. Х. Әхмәтов, Р. Хәсәнов, Т. Шәрипов, А. Ҡобағошов, С. Низаметдинов, А. Ғабдрахманов, М. Имашев, Ә. Дауытов кеүек композиторҙар менән берлектә ике йөҙҙән ашыу йыр ижад итте. Уларҙың байтағы халыҡҡа киң билдәле, хатта халыҡтыҡы булып киткәндәре лә бар. «Яңғыҙ аҡҡош күл-дәрҙә», «Минең әсәй гөл ярата ине» йыр-ҙары Татарстанда «Йылдың иң яҡшы йыры» тигән исем алды. «Минең Өфөм – Уралдың саф гөлө», баш ҡалабыҙҙың 425 йыллығына арналған конкурста еңеп, Өфөнөң байрам гимнына әйләнде.
Сығанаҡ: Писатель Расих Ханнанов удостоен ордена Дружбы народов Республики Башкортостан
 ","
	Шишәмбе, 13 август 2019",Яңылыҡтар,Na
https://kulturarb.ru/ba/news/bashҡortostandyң-halyҡtar-duҫlyғy-jorto-25-jyllyҡ-yubilejyn-үtkәrergә-әҙerlәnә, Башҡортостандың Халыҡтар дуҫлығы йорто 25 йыллыҡ юбилейын үткәрергә әҙерләнә ,Na,"

Быйыл Башҡортостан Республикаһының Халыҡтар дуҫлығы йорто асылыуға 25 йыл тула. Учреждение 50-нән ашыу милли-мәҙәни ойошманы берләштерә һәм 17 тарихи-мәҙәни үҙәкте үҙ эсенә ала.
Был датаны киң билдәләү күҙаллана, саралар көҙ буйына бара. Учреждениеның 25 йыллығы уңайынан Халыҡтар дуҫлығы йортоноң тарихына һәм хәҙергеһенә бағышланған альбом баҫыла. Төп тантана ноябрҙең икенсе яртыһына тәғәйенләнгән. Был турала Башҡортостандың Халыҡтар дуҫлығы йорто директоры Илгиз Солтанморатов республиканың милли-мәҙәни ойошмалары етәкселәре һәм вәкилдәре менән осрашыуҙа белдерҙе.
 
 
 ","
	Шишәмбе, 13 август 2019",Яңылыҡтар,Na
https://kulturarb.ru/ba/news/ҡorban-bajramy-mөbәrәk-bulһyn, Ҡорбан байрамы мөбәрәк булһын!  ,Na,Na,"
	Йәкшәмбе, 11 август 2019",Яңылыҡтар,Na
https://kulturarb.ru/ba/news/kөmөsh-aҡbuҙat-iv-halyҡ-ara-kinofestivalenә-tiklem-ike-aҙna, «Көмөш Аҡбуҙат» IV халыҡ-ара кинофестиваленә тиклем – ике аҙна  ,Na,"

24-27 августа Өфөлә «Көмөш Аҡбуҙат» IV халыҡ-ара кинофестивале үтә. Сараны асыу тантанаһы «Башҡортостан» дәүләт концерт залында була. Фестиваль ҡунаҡтарын ҡыҙыл келәм көтә, ә тантананан һуң ҡатнашыусылар «Ватан» паркына «1000 музыкант көнө»нә бара.
Быйыл фестивалдең географияһы киңерәк: Рәсәйҙең 12 субъектынан, 15 яҡын һәм алыҫ сит илдән 48 фильм күрһәтелә. Ойоштороу комитетына йәмғеһе илдең 34 төбәгенән һәм 28 дәүләттән ғаризалар ҡабул ителде. Фестиваль тәүге тапҡыр континент-ара кимәлгә сыҡты: Непалдан, Ирандан, Һиндостандан, Индонезиянан, Литванан, Франциянан, Польшанан, Молдавиянан һәм донъяның башҡа мөйөштәренән ҡатнашыусылар килә.
Өфө тамашасыһы «Оскар» премияһына ике дәғүәсенең, төрлө кинофорум еңеүселәренең эштәрен, шулай уҡ Рәсәй премьераларын ҡарай ала. Абруйлы ҡунаҡтар араһында — «Бөйөк быуат» сериалы актеры Сәлим Байраҡтар.
Конкурс фиьмдарын күрһәтеү менән бер рәттән оҫталыҡ дәрестәре, ижади осрашыуҙар, фекер алышыу майҙансыҡтары һәм ижади коллективтарҙың сығыштары ойошторола. Йәш кино һөйөүселәрҙең шәп мөмкинлеге бар: фестиваль барышында Польша кинорежиссеры Кшиштоф Занусси менән осрашыу уҙғарыу күҙаллана.
Дүшәмбе, 26 августа, Өфөлә тәүге тапҡыр «Арт-КВАДРАТ» ижади кластерында кино ҡорамалдары күргәҙмәһе була, унда өфөләр яңы фильмдар менән таныша, Башҡортостандың танылған оҫталарының оператор оҫталығы буйынса консультацияларында һәм оҫталыҡ дәрестәрендә ҡатнаша ала.
Фильмдар «Родина» кинотеатрында күрһәтелә. Инеү ирекле.
Кинофестиваль шишәмбе, 27 августа, «Торатау» конгресс-холында тамамлана. Шул уҡ кистә «Симфоник төн» проекты сиктәрендә «Ватан» этно-паркында республиканың иң шәп музыканттары Рәсәй һәм донъя кинематографы классикаһы тип иҫәпләнгән фильмдарҙан композициялар башҡара.
«Көмөш Аҡбуҙат»халыҡ-ара  милли һәм этник кинофестивале беренсе тапҡыр 2014 йылдың ноябрендә Башҡортостан Башлығы грантын тормошҡа ашырыу барышында уҙҙы. Ойоштороусылар — Башҡортостан Республикаһы Хөкүмәте, Мәҙәниәт министрлығы, Өфө хакимиәте булышлығында Ә.Абдразаҡов исемендәге «Башҡортостан» киностудияһы. 2019 йылда социаль һәм мотивация киноһы өсөн номинация өҫтәлде.
Кинофестивалдең тулыраҡ программаһы сайтта: http://silverakbuzat.com/
Тулыраҡ: До IV Международного кинофестиваля «Серебряный Акбузат» - две недели
 ","
	Шәмбе, 10 август 2019",Яңылыҡтар,Na
https://kulturarb.ru/ba/news/festival-molodyh-poetov-mcyri-priglashaet-k-uchastiyu-copy, «Мцыри» йәштәр шағирҙар фестивале ҡатнашырға саҡыра ,Na,"

12-13 сентябрҙә Өфөлә «Мцыри» йәштәр шағирҙар фестивале үтәсәк. Ҡатнашырға 27 йәшлек тиклем шағирҙарҙы саҡыралар. Улар урыҫ телендә яҙырга тейеш.
Заявҡалар 31 августҡа кәдәр ҡабул ителә.
Тулыраҡ: Фестиваль молодых поэтов ""Мцыри"" приглашает к участию
 ","
	Йома, 09 август 2019",Яңылыҡтар,Na
https://kulturarb.ru/ba/news/bashkirskij-teatr-kukol-otpravitsya-v-gastrolnyj-tur-po-respublike-copy, Бөгөн Башҡорт ҡурсаҡ театры республика буйлап гастролгә сыға ,Na,"

Бөгөн, 9 августа, Башҡорт дәүләт ҡурсаҡ театры республика буйлап гастролгә юллана.
Коллектив «Берҙәм Рәсәй» партияһы булышлығында Нефтекама ҡалаһында, Үрге Йәркәй, Аҡъяр һәм Саҡмағош ауылдарында сығыш яһай. Ошо тораҡ пунктта йәшәүселәргә «Тоғро дуҫтар» (режиссер – Альберт Имаметдинов) һәм «Сыңҡылдаҡ себен» (режиссер – Борис Клюев, Яр Саллы ҡалаһы) спекталдәре күрһәтелә.
Шулай уҡ гастролдәр ваҡытында театр Яңауыл, Бөрө, Сибай ҡалаларында, Талбазы, Ҡырмыҫҡалы һәм Бишбүләк ауылдарында булырға ниәтләй.
Сентябрь аҙағында гастролдәр Октябрьский ҡалаһында, Салауат, Ҡыйғы, Мәсетле, Дыуан, Балаҡатай, Асҡын, Ҡариҙел райондарында дауам итә.
Сығанаҡ: Башкирский театр кукол отправится в гастрольный тур по республике
 ","
	Йома, 09 август 2019",Яңылыҡтар,Na
https://kulturarb.ru/ba/news/kollektiv-bashdramteatra-immgafuri-vyshel-iz-otpuska-copy, М.Ғафури исемендәге Башҡорт академия драма театры коллективы йәйге ялдан сыҡты ,Na,"

М.Ғафури исемендәге Башҡорт академия драма театры коллективы йәйге ялдан сыҡты. Бөгөн, йәғни 9 август, Башдрамтеатры алды ихатаһы гөрләп торҙо. Ижади коллектив ялдан һуң, тәүге осрашыуға йыйылды. Бер-береһен һағынып өлгөргән артистар кем нисек, ҡайҙа ял иткәнен һорашты, тәьҫораттары менән ихлас бүлеште. Ә инде унан һуң, театрҙың ҙур залында быйылғы миҙгелдең тәүге йыйылышы башланды.
Тулыраҡ: Коллектив Башдрамтеатра им.М.Гафури вышел из отпуска
 
 ","
	Кесе йома, 08 август 2019",Яңылыҡтар,Na
https://kulturarb.ru/ba/news/segodnya-svoj-50-letnij-yubilej-otmechaet-rezhissyor-musalim-kulbaev-copy, Режиссер Мөсәлим Күлбаевҡа – 50 йәш! ,Na,"

Бөгөн Башҡортостан Республикаһының Милли Йәштәр театрының урыҫ трупаһының художество етәксеһе һәм режиссеры, Ш.Бабич исемендәге Дәүләт премияһының лауреаты Мөсәлим Георгий улы Күлбаев уҙенең 50 йәшен билдәләй.
Мөсәлим Күлбаев 1969 йылда тыуған. 1993 йылда ул Ҡабарҙы-Балҡар университеттын, ә 1997 Мәскәүҙә Б.В.Щукин исемендәге театр училещеһын тамамлаған.
1999—2010 йй. һәм 2011 йылда алып БР Милли Йәштәр театрында урыҫ труппаһының баш режиссёры, бер үк ваҡытта 2012 й. башлап художество етәксеһе. 1996 й. алып Стәрлетамаҡ урыҫ драма театрының художество етәксеһе, 2010—11 йй. баш режиссёры.
Режиссерҙың постановкалары сағыу театраллек – тәьҫирлепластика, һығылмалылыҡ, юмор, үҙенсәлекле сәхнә алымдары һәм интерпретациялары менән айырылып тора: Г.Корнелиссондың «Золушка», Р.Киплингтың «Джунглиҙар китабы» буенса А.И.Ганичевтың «Беҙҙең ҡаныбыҙ бер» («Мы с тобой одной крови»), П.Бомаршеның «Тынғыһыҙ көн, йәки Фигароның өйләнеүе» («Безумный день, или Женитьба Фигаро»), Е.Л.Шварцтың «Яланғас король» («Голый король») спектаклдәре һ.б. «Аяуһыҙ уйындар» («Жестокие игры»; А.Н.Арбузов), «Убыр ғаиләһе» («Семья вурдалака»; В.В.Сигарев), «Алтын болоттоң ҡуныуы» («Ночевала тучка золотая»; А.И. Приставкин) спектаклдәрендә үҫеп килгән быуынды тәрбиәләүҙең социаль һәм әхлаҡи мәсьәләләре күтәрелә. «Икегеҙҙең дә өйөнә чума» («Чума на оба ваши дома»; Г.И.Горин) спектакле ҙур уңыш яулай (репертуарҙа 10 йылдан ашыу; бөтәһе лә — Милли Йәштәр театры). Башҡорт драма театры сәхнәһендә К.Гольдониҙың «Йәрең көнләп ғәйбәт һөйләп…» («Кьоджинские перепалки»); Стәрлетамаҡ урыҫ драма театрында Т.Уильямстың «Орфей тамуҡҡа төшә» («Орфей спускается в ад»), Н.Р.Эрдмандың «Үҙ‑үҙенә ҡул һалыусы» («Самоубийца»), А.П.Чеховтың «Апалы‑һеңлеле өсәү» («Три сестры»), Гориндың «Геростратты онотоу» («Забыть Герострата») һ.б. спектаклдәрен ҡуя.
 ","
	Кесе йома, 08 август 2019",Яңылыҡтар,Na
https://kulturarb.ru/ba/news/tatarskij-teatr-nur-predstavit-v-sentyabre-premeru-po-pese-mustaya-karima-copy, Сентябрҙә «Нур» татар театры Мостай Кәрим пьесаһы буйынса спектаклен тәҡдим итәсәк ,Na,"

Өфөнөң «Нур» татар театры яңы 28-се театр миҙгелендә беренсе премьераға әҙерләнә. Ул – Мостай Кәримдең пьесаһы буйынса «Айгөл иле» романтик драмаһы.
Премьера 2019 йылдың 27-28 сентябрендә була. Ул Башҡортостандың халыҡ шағиры, яҙыусы һәм драматург Мостай Кәримдең  100 йыллығына арнала.
Режиссер – Зиннур Сөләймәнов, рәссам – Лилиә Сөләймәнова, композитор – Башҡортостандың атҡаҙанған сәнғәт эшмәкәре Ришат Сәғитов, видеоинсталляция буйынса рәссам – Урал Мәхийәнов, костюмдар буйынса рәссам – Башҡортостандың атҡаҙанған мәҙәниәт хеҙмәткәре Наталья Степанова, хореограф – Башҡортостандың атҡаҙанған артисы Рәмизә Мөхәмәтшина.
Төп ролде – Айгөлдө актрисалар Айгөл Юнысова һәм Илгизә Муллабаева уйнай. Ричард ролендә – Илшат Салауатов һәм Азат Вәлиуллин; Зөлхәбирә – Башҡортостандың атҡаҙанған артисы Дамира Сәйетова һәм Ирина Ғәниева; Пиккио – Эльмир Ғәзизуллин һәм Эльмир Хайертдинов; Илдар – Марат Хәсәнов, Миләүшә – Рида Фәхрисламова һәм Эльвира Биғәлиева; Йөҙөм – Башҡортостандың халыҡ артисы, Татарстандың атҡаҙанған артисы Рәсимә Ғәйфуллина; Миңлекәй – Башҡортостандың халыҡ артисы Фина Вәлиева һәм башҡалар.
Сығанаҡ: Татарский театр “Нур” представит в сентябре премьеру по пьесе Мустая Карима
 
 ","
	Шаршамбы, 07 август 2019",Яңылыҡтар,Na
https://kulturarb.ru/ba/news/mostaj-kәrim-tүbәһenә-artylyu-unyң-100-jyllyғyna-arnala, Мостай Кәрим түбәһенә артылыу уның 100 йыллығына арнала ,Na,"

2019 йылдың 20 октябрендә республикабыҙҙа һәм унан ситтә Башҡортостандың халыҡ шағиры Мостай Кәримдең тыуыуына 100 йыл тулыуға арналған саралар уҙғарыла.
«Башинформ» мәғлүмәт агетлығы һүҙҙәренсә, ошо мөһим дата уңайынан Рус география йәмғиәтенең Башҡортостан бүлексәһе Мостай Кәрим сусағына күтәрелеү өсөн Кавказға сираттағы экспедиция ойоштора. Түбәнең бейеклеге — 3700 метр.
Төркөм составына тәжрибәле альпинист, экспедиция етәксеһе Александр Лынник, Рәсәйҙең атҡаҙанған сәйәхәтсеһе, туризм буйынса спорт мастеры Олег Лукьянов, Рус география йәмғиәтенең Башҡортостан төбәк бүлексәһе медиа-төркөмө етәксеһе, «Минең планетам – Башҡортостан» программаһы авторы  Рөстәм Сиражетдинов, 1-се «Урал Барыҫы» Олег Чегодаев инде. Проекттың координаторы һәм инициаторы — яҙыусы Камил Йыһаншин.
«Мостафа Сафа улы бер нисә тапҡыр Кавказда булған, ошо ерҙе, тауҙарҙы һәм ҡунаҡсыл халыҡты яратҡан. Уны халыҡ шағирҙары Ҡайсын Кулиев, Рәсүл Ғамзатов, Әлим Кешоков менән дуҫлыҡ ептәре бәйләгән», — тип билдәләне Камил Йыһаншин.
График тап шағирҙың тыуған көнөндә иң юғары нөктәгә менеп етеү өсөн төҙөлгән. Унан спутник элемтә каналы буйынса тура репортаж ойоштороу күҙаллана.
Ошо еңел булмаған күтәрелеүҙә, йыл миҙгелен иҫәпкә алып, Ҡабарҙа-Балҡар Ғәҙәттән тыш хәлдәр министрлығының Эльбрус эҙләү-ҡотҡарыу отряды ҡотҡарыусылары: Таһир Татчаев (Рәсәйҙең атҡаҙанған ҡотҡарыусыһы), Әхмәт Мишаев (халыҡ-ара класлы ҡотҡарыусы), Азнаур Аккаев (халыҡ-ара класлы ҡотҡарыусы, Эверест, Лхоцзе, Макалу тауҙарына артылған) техник ярҙам күрһәтә.
Фотоһүрәт: «Башинформ» мәғлүмәт агетлығы
 ","
	Шишәмбе, 06 август 2019",Яңылыҡтар,Na
https://kulturarb.ru/ba/news/v-kiginskom-rajone-projdet-viii-etnoforum-ҡataj-jәshtәre-jyjyny-copy, Республикала һигеҙенсе тапҡыр Ҡатай ырыуы йәштәре йыйыны ойошторола ,Na,"

VIII  «Иҙел башы» этнофорумы барышында Ҡыйғы районының Алағуҙ ауылында 17 августа «Ҡатай йәштәре йыйыны» була. Йола буйынса, байрамға Башҡортостан райондарынан һәм ҡалаларынан, Ҡурған, Силәбе, Пермь өлкәләренән һәм башҡа төбәктәрҙән Ҡатай ырыуы вәкилдәре килә. Быйыл сара һигеҙенсе тапҡыр уҙғарыла. Сәғәт 12-лә башлана.
Байрам программаһында «Ҡатай һылыуы», «Ҡатай батыры — таш күтәреү», «Ҡатай көрәше», «Мәргән уҡсы», «Йәш Ҡатай» конкурстарын үткәреү күҙаллана.
«Ҡатай һылыуы» конкурсы 16-23 йәшлек ҡыҙҙар араһында ойошторола. Ошо исемгә дәғүә иткән ҡатнашыусылар үҙҙәре хаҡында һөйләргә, ижади ҡеүәттәрен, милли аш-һыуға оҫталығын күрһәтергә тейеш.
«Ҡатай батыры» бәйгеһендә 16-35 йәшлектәрҙең ҡатнашыу мөмкинлеге бар, көслө заттарҙы 5-тән алып 100 килограмға тиклемге таштарҙы күтәреү ярышы көтә.
«Ҡатай көрәше» конкурсы 16-35 йәшлек ҡатнашыусыларҙы йыя. Һыбайлы ир-егеттәр дәғүәсеһен ат өҫтөнән һөйрәп төшөрөргә тейеш.
«Мәргән уҡсы» конкурсы биш этапта уҙғарыла. Был конкурста ҡатнашыусылар өсөн төп шарт — милли этнокейем.
Программа сиктәрендә 3-7 һәм 7-15 йәшлек балалар өсөн «Йәш Ҡатай» ижади ярышын үткәреү ҡаралған. Байрамда халыҡ оҫталары күргәҙмә-йәрминкәһе, башҡорт эстрадаһы йондоҙҙарының концерты ойошторола, унда МС Баш, Раил Өмөтбаев, Ғайсар Миңлеғолов, Айтуған Ғәйзуллин, «Тархан», танылған ҡумыҙсы Миңлеғәфүр Зәйнетдинов ҡатнаша, шулай уҡ йәштәр өсөн дискотека була.
Ҡатнашыуға ғаризалар 14 авгусҡа тиклем Этот адрес электронной почты защищён от спам-ботов. У вас должен быть включен JavaScript для просмотра. электрон адресына ҡабул ителә. Белешмәләр өсөн телефон: 289-62-00. Тулыраҡ мәғлүмәт менән «Ҡатай ырыуы» төркөмөндә танышырға мөмкин.
Ойоштороусылар — Башҡортостандың Мәҙәниәт министрлығы, Йәштәр сәйәсәте һәм спорт министрлығы, Республика халыҡ ижады үҙәге, Ҡыйғы районы хакимиәте.
Уҙған йылда ошондай сара Белорет районында уҙҙы. Ул саҡта байрамға Башҡортостандан ғына түгел, ә Магнитогорскиҙан, Пермдән һәм Ҡазандан Ҡатай ырыуы вәкилдәре килде.
Сығанаҡ: В Кигинском районе пройдет VIII Этнофорум «Ҡатай йәштәре йыйыны»
 ","
	Шишәмбе, 06 август 2019",Яңылыҡтар,Na
https://kulturarb.ru/ba/news/bashҡortostan-respublikaһynyң-mәҙәniәt-ministrlyғy-ҡaramaғyndaғy-dәүlәt-uchrezhdenielary-etәkselәre-vazifalaryn-bilәүgә-uҙҙy, Башҡортостан Республикаһының Мәҙәниәт министрлығы ҡарамағындағы дәүләт учреждениелары етәкселәре вазифаларын биләүгә уҙҙы ,Na,"

Август башында Башҡортостан Республикаһының Мәҙәниәт министрлығы ҡарамағындағы дәүләт учреждениелары етәкселәре вазифаларын биләүгә уҙҙы.
Шулай уҡ Әхмәтзәки Вәлиди исемендәге Милли китапхана директоры Ураҡсин Юлдаш Зиннур улы тәғәйенләнде.
Башҡортостандың Халыҡтар дуҫлығы йортон директоры итеп Солтанморатов Илгиз Замфир улы тәғәйенләнде.
Мостай Кәрим исемендәге Милли йәштәр театры директоры итеп Мөхәмәтйәнов Рәфис Гәрәй улы раҫланды. 
Сәйетов Алмаз Рәсих улы иһә Башҡортостан Республикаһының Фәйзи Ғәскәров исемендәге дәүләт академия халыҡ бейеүҙәре ансамбле директоры булған.
Сығанаҡ: Результаты конкурса на замещение должностей руководителей государственных учреждений, подведомственных Министерству культуры РБ
 ","
	Шишәмбе, 06 август 2019",Яңылыҡтар,Na
https://kulturarb.ru/ba/news/өfөlә-miңleғәle-shajmoratovҡa-һәjkәl-buldyryuғa-konkurs-iғlan-itelgәn, Өфөлә Миңлеғәле Шайморатовҡа һәйкәл булдырыуға конкурс иғлан ителгән ,Na,"

Өфөлә 112-се Башҡорт атлы дивизияһы генерал-майоры, дипломат, разведчик Миңлеғәле Шайморатов һәйкәленең иң яҡшы проектын булдырыуға конкурс иғлан ителгән. Был хаҡта республиканың Мәҙәниәт министрлығында белдерҙеләр.
Һәйкәлде ҡуйыу урыны — Совет майҙаны биләмәһе.
Конкурста ҡатнашыу өсөн ғаризалар, проекттар, аңлатмалы яҙыуҙар, график материалдар һәм смета-финанс иҫәп-хисаптары 2019 йылдың 26 авгусына тиклем «Рәсәйҙең рәссамдар союзы» Бөтә Рәсәй ижади ойошмаһының Башҡортостан Республикаһы төбәк бүлексәһендә ҡабул ителә: Өфө ҡалаһы, Октябрь проспекты, 148. Телефон: 8 (347) 284-42-47.
Сығанаҡ: Объявлен конкурс на создание памятника Минигали Шаймуратову в Уфе
 

 ","
	Дүшәмбе, 05 август 2019",Яңылыҡтар,Na
https://kulturarb.ru/ba/news/inesh-nәshriәte-bөtә-donғa-bildәle-әҙәbi-әҫәrҙәrҙe-tәrzhemә-itә, «Инеш» нәшриәте бөтә донъға билдәле әҙәби әҫәрҙәрҙе тәржемә итә ,Na,"

«Инеш» нәшриәте бөтә донъға билдәле әҙәби әҫәрҙәрҙе тәржемә итә. Әлеге ваҡытта Льюис Кэрроллдың «Әлисә Мөғжизәләр илендә», Джеймс Крюстың «Тим Талер, йәки Һатылған көлөү» һәм «Мең һәм бер кисә”» йыйынтығынан ғәрәп әкиттәре баҫыуға әҙерләнә. Проект Башҡортостан Республикаһы башлығы грантына бойомға ашырыла. 
Проекттың баш мөхәррире – башҡорт яҙыусыһы Гөлсирә Ғиззәтуллина. Тәржемәселәр — Гүзәл Ситдыҡова һәм Фәрзәнә Аҡбулатова. Художестволы биҙәү – Артур Вәлисовта, «Мең һәм бер кисә»әкиәттәренә иллюстрацияларҙы Сулпан Билалова эшләй. Һәр бер әҫәр 3 мең тираж менән сығарыласаҡ, йәмғеһе – 9 мең китап.
 ","
	Дүшәмбе, 05 август 2019",Яңылыҡтар,Na
https://kulturarb.ru/ba/news/respublikala-bashҡort-telen-үҙ-ally-өjrәneү-өsөn-veb-resurs-eshlәnә, Республикала башҡорт телен үҙ аллы өйрәнеү өсөн веб-ресурс эшләнә ,Na,"

Башҡортостанда башҡорт телен үҙ аллы өйрәнеү өсөн веб-ресурс эшләнә. «Интерактив башҡорт теле» проекты Башҡортостан Республикаһы Башлығы гранты ярҙамында бойомға ашырыла. Веб-ресурс өҫтөндә мәғарифты үҫтереү институты командаһы эшләй. 
Проект башҡорт телен үҙ аллы өйрәнеү һәм йәнле һөйләү телмәрен үҫтереү өсөн медиаконтенттан тора. Уны өҫтәмә белем алыу программаларында ла ҡулланыу ҡаралған. Проект сайтында интерактив онлайн-дәрестәр, видеороликтар, һүҙлек буласаҡ. 34 темаға күнекмәләр ҡаралған.
Проект гранттар буйынса эксперт советы ултырышында күрһәтелде. Веб-ресурсты тест режимында көҙ сығарыу ҡаралған.
 ","
	Дүшәмбе, 05 август 2019",Яңылыҡтар,Na
https://kulturarb.ru/ba/news/bejeүse-gүzәl-usmanova-gobe-menәn-әңgәmә, Бейеүсе Гүзәл Усманова-Гобе менән әңгәмә ,Na,"

Бөтә донъя башҡорттары ҡоролтайында Ер шарының төрлө тарафтарынан уңған милләттәштәребеҙ йыйылды. Улар араһында сығышы менән Архангел районының Тирәкле ауылынан, ә хәҙер Швейцарияла йәшәгән Гүзәл Усманова-Гобе ла бар ине. Йәш булыуына ҡарамаҫтан, ул үҙен сит илдә һәләтле балет артисы, хореограф һәм педагог итеп танытып өлгөргән. Женевала «SWISS-URAL» яҡташтар ойошмаһын булдырған, шулай уҡ «Матрешка» рус мәктәбендә балаларға бейеү серҙәрен өйрәтә.
Гүзәл Усманова-Гобе менән әңгәмә «Башҡортостан» гәзите сайтында уҡығыҙ: https://bash.rbsmi.ru/articles/-bi-t-m-m-ni-t/keshelek-bar-a-beye-bulasa-/
 ","
	Дүшәмбе, 05 август 2019",Яңылыҡтар,Na
https://kulturarb.ru/ba/news/jәsh-shaғirҙyң-kitaby-donya-kүrҙe, Йәш шағирҙың китабы донъя күрҙе ,Na,"

Йәштәр араһында ихлас, эскерһеҙ ижады менән айырылып торған Артур Ғабдуллин быйыл ғына М. Аҡмулла ис. БДПУ-ның башҡорт филологияһы факультетын тамамланы. Артур ижад диңгеҙендә ни бары өс йылдан ашыу, шулай булыуға ҡарамаҫтан, үҙенең шиғриәт кисәһен үткәреп өлгөргән, тәүге китабын ҡулына алды.
Йәш шағир үҙ уҡыусыһын тапҡан, интернет селтәрендә лә әүҙем эшләй, башҡорт эстрадаһы йырсылары уның тиҫтәләгән шиғырын көйгә һалған (йырсыларҙың да иң билдәлеләре - РНТ, Рәдиф Зарипов, Таһир Әсәҙуллин, Линар Белый, Рөстәм Хәкимов, Сабина Кучаева һ.б.), аудиокитаптары ла халыҡ күңеленә хуш килә. Шулай уҡ Артурҙың шиғырҙары татар телендә бихисап гәзит-журналдарҙа донъя күргән.
Шулай итеп, «Балан тәлгәше»н тәмләп ҡарағыҙ! Йыйынтыҡты шағирҙың «Бәйләнештә» селтәрендәге төркөмөндә (https://vk.com/artur_gabdullin) йә «Китап» магазинында һатып алырға мөмкин. 
Сығанаҡ: https://shonkar.rbsmi.ru/news/y-sh-sha-ir-artur-abdullindy-shi-yr-ar-kitaby-donya-k-r-e/
 ","
	Дүшәмбе, 05 август 2019",Яңылыҡтар,Na
https://kulturarb.ru/ba/news/v-ufe-vrio-glavy-bashkortostana-radij-habirov-vruchil-gosudarstvennye-nagrady-rossijskoj-federacii-i-respubliki-bashkortostan-copy, Өфөлә Радий Хәбиров Рәсәйҙең һәм Башҡортостандың дәүләт наградаларын тапшырҙы ,Na,"

Беренсе августта Башҡортостан Республикаһы Башлығы вазифаһын ваҡытлыса башҡарыусы Радий Хәбиров дәүләт власы органдары, һаулыҡ һаҡлау, төҙөлөш, иҡтисад, мәҙәниәт, матбуғат өлкәһе вәкилдәренә дәүләт наградаларын тапшырҙы.
Мәҙәниәт өлкәһе вәкилдәре араһында:
Чванов Михаил Андрей улы, күренекле Рәсәй яҙыусыһы, Рәсәйҙең һәм Башҡортостандың атҡаҙанған мәҙәниәт хеҙмәткәре публицист, йәмәғәт эшмәкәре, Сергей Аксаков исемендәге йорт-музейы директоры, Салауат Юлаев ордены менән бүләкләнде.
Ғәлимов Флүр Миншәриф улы, яҙыусы, Башҡортостан Республикаһының Яҙыусылар союзы ағзаһы, «Рәсәй Федерацияһының атҡаҙанған мәҙәниәт хеҙмәткәре» маҡтаулы исемен алды. Бүләкләү тантанаһында сығыш яһап, яҙыусы республика етәксеһенә шағир Шәйехзада Бабич һәйкәле өсөн рәхмәт әйтте.
«Мин республиканың 100 йыллығына «Салауат Юлаев» трагедияһын яҙҙым, бәлки, беҙ уны академия театры сәхнәһендә күрербеҙ», — тине Флүр Ғәлимов.
Ғиләжетдинов Салауат Мөхәмәт улы, рәссам-графигы, Рәсәйҙең Рәссам союзы ағзаһы, Рәсәй Федерацияһының Президентын Рәхмәт хаты алды.
Зулькарнаев Руслан, Өфө районының мәҙәниәт Йортоноң музыканты-йырсыһы, һәм Йәкшәмбәтов Альфред «Салават» Йәштәр үҙәгенең аккомпаниаторы, «Башҡортостандың атҡаҙанған артисы» исемен менән бүләкләнделәр.
Шепелева Елена, Октябрьский ҡалаһы хакимиәте мәҙәниәт бүлегенең начальнигы, «Башҡортостан Республикаһының атҡаҙанған хеҙмәткәре» исеме бирелде.

«Һеҙҙе дәүләт наградаларын алыуығыҙ менән ихлас ҡотлайым. Был һеҙҙең һәр берегеҙ өсөн генә түгел, ә республикабыҙ өсөн ҙур ваҡиға. Күп йыллыҡ маҡтаулы хеҙмәтегеҙ, һәләтегеҙ, эшкә тоғролоғоғоҙ менән ошо наградаларға лайыҡ булдығыҙ. Залда ғалимдар, юғары уҡыу йорто уҡытыусылары, сәнғәт эшмәкәрҙәре бар. Меңдәрсә пациенттың ғүмерен ҡотҡарған табиптарҙың хеҙмәтенә рәхмәт белдерәбеҙ, энергетиктар ҡалаларҙы һәм ауылдарҙы, заводтарҙы, учреждениеларҙы йылылыҡ, ут менән тәьмин итә. Бөгөн республика һәм федераль власть органдары, ҙур предприятиелар хеҙмәткәрҙәренә наградалар тапшырыла. Кисә Хөкүмәт ултырышында беҙ тәүге ярты йыллыҡҡа йомғаҡ яһаныҡ. Сәнәғәт, ауыл хужалығы һәйбәт темп менән үҫешә. Ғинуар-июнь айҙарында дөйөм майҙаны миллион квадрат метр самаһы булған 12 мең фатир файҙаланыуға тапшырылған. Бөтә үҫеш өлкәләрендә лә тиерлек уңыштар менән ғорурлана алабыҙ. Республиканың әүҙем алға барыуында, әлбиттә, һеҙҙең өлөшөгөҙ ҙур», — тине Радий Хәбиров.

 Сығанаҡ: В Уфе врио Главы Башкортостана Радий Хабиров вручил государственные награды Российской Федерации и Республики Башкортостан
 ","
	Йома, 02 август 2019",Яңылыҡтар,Na
https://kulturarb.ru/ba/news/v-uchalinskom-rajone-proshel-iii-etnofestival-aj-uralym-uralym-copy,"  Учалы районының Баҡшай яланында «Ай,Уралым, Уралым» этнофестивале үтте ",Na,"

Наурыҙ ауылы эргәһендә «Мәргән уҡсы» турниры быйыл киң ҡолас менән ойошторолдо. Мәҙәниәт министрлығы гранты ярҙамында «Нәфис һүҙ» конкурсы ла сараға айырым биҙәк өҫтәне. Тулыраҡ киләһе яҙмала.
Учалылар өсөн Баҡшай яланы боронғо башҡорт асылына ҡайта торған изге урын. Этнофестиваль Учалыларҙың 2020 йылда үтәсәк Фольклориадаға әҙерлек кимәлен дә күрһәтте.

«2020 йылда үтәсәк Бөтә донъя фольклориадаһына бик күп ҡунаҡтар килеүе көтәлә. Учалы ере лә ҡунаҡтарҙы ихлас ҡабул итергә әҙер. Иң мөһиме, бында милли-мәҙәни традициялар һаҡланған», - тине «Ағиҙел» дәүләт унитар предприятеһы директоры Зөһрә Исмәғилева.

Өс көн дауамында барған уғатар ярышында етмеш мертға, шәхси һәм команда беренселектәренә ярыштар үтте. Һөҙөмтәлә, Учалының «Ирәндек» командаһы уғатарҙары Бөрйән командаһын еңеп, иң яҡшыһы тип танылды.
Этнофестиваль сиктәрендә милли кейем тегеү оҫталары ла ярышты. Учалы яҙыусылар союзы ярҙамы менән мәҙәниәт министрлығы грантына нәфис һүҙ һөйләү оҫталары конкурсы финалы иһә сәсән телле конкурсанттарҙы асыҡланы. Этнофестиваль еңеүселәре сарала мул буләктәр алып ҡыуанды.
Сығанаҡ: В Учалинском районе прошел III этнофестиваль «Ай, Уралым, Уралым!»
 ","
	Йома, 02 август 2019",Яңылыҡтар,Na
https://kulturarb.ru/ba/news/kompaniya-walt-disney-osushhestvit-prokat-filma-aleksandra-galibina-sestryonka-copy, Walt Disney компанияһы «Һеңлекәш» фильмын прокатҡа сығарыу менән шөғөлләнә ,Na,"

Донъялағы иң ҙур кинокомпанияларҙың береһе Walt Disney компанияһы Мостай Кәримдең повесы буйынса Рәсәйҙә төшөрөлгән «Һеңлекәш» («Сестренка») хәрби драмаһының прокатҡа сығарыу менән шөғөлләнәсәк. Мостай Кәрим исемендәге фондта ошо хаҡта белдерҙеләр.
Режиссер танылған кино сәнғәте эшмәкәре Александр Галибин фильмының премьераһы 2019 йылдың 19 сентябрендә була. Ҙур экранға картина Башҡортостандың халыҡ шағиры Мостай Кәримдең 100 йыллығы алдынан сыға. Фильмдың сценарийы әҙиптең «Беҙҙең өйҙөң йәме» повесына нигеҙләнеп яҙылған.
«Һеңлекәш» фильмында төп ролдәрҙе 7 йәшлек Арыҫлан Ҡырымсурин менән 9 йәшлек Марта Тимофеева башҡарған. Малай беренсе тапҡыр ғына киноға төшһә, йәш актриса — ысын йондоҙ. Уның «Время первых», «Легенда о Коловрате», «Кровавая барыня», «Он — дракон», «Оптимисты», «Гоголь» кеүек билдәле проекттарҙа ролдәре бар. Ҡыҙыҡайҙың иҫәбендә — кинола һәм сериалдарҙа 40-тан ашыу эш.
«Һеңлекәш» хәрби драмаһы Рәсәй Мәҙәниәт министрлығының финанс ярҙамында төшөрөлгән. Проект өҫтөндә эштә Мостай Кәрим исемендәге фонд ҡатнашҡан.

«Беҙҙең өсөн ваҡ-төйәктең дә дөрөҫлөккә тап килеүе мөһим ине. Шул замандағы деталдәрҙе: кейем-һалым, көнкүреш әйберҙәрен, биҙәүестәр, кәрәк-яраҡтар эҙләнек. Барыһын да халыҡтан йыйҙыҡ, шулай уҡ беҙгә башҡорт музейҙары ныҡ ярҙам итте. Фильм тамашасыны ошо заманға алып  ҡайтыр тип ышанам», — тине ҡуйыусы рәссам Вячеслав Виданов.

Фильм Өфөнән 180 саҡрым алыҫлыҡта урынлашҡан Яңы Хәсән ауылында төшөрөлгән. Проект өсөн махсус рәүештә декораторҙар 40-сы йылдарҙағы өйҙәрҙең аныҡ күсермәләрен төҙөгән. «Һеңлекәш» — башҡорт, украин һәм рус телдәрендә. Арыҫлан Ҡырымсурин менән Марта Тимофееванан тыш, фильмда Йософ Рәхмәтов, Илгизә Ғилманова, Сулпан Әбдрәхимова, Рәүис Заһитов, Виталий Салий ҡатнаша. Операторы — «Ищите женщину», «Крейцерова соната», «Покаяние», «Плащ Казановы» кеүек билдәле картиналарҙы төшөргән легендар Михаил Агранович.
Сығанаҡ: Компания Walt Disney осуществит прокат фильма Александра Галибина «Сестрёнка»
 ","
	Йома, 02 август 2019",Яңылыҡтар,Na
https://kulturarb.ru/ba/news/v-csi-oblaka-sostoyalos-otkrytie-vystavki-len-leto-copy, «Облака» заманса сәнғәт үҙәгендә яңы күргәзмә асылды ,Na,"

«Облака» заманса сәнғәт үҙәгендә Каземир Малевич әҫәрҙәренә бағышланған «Лень... Лето» тигән яңы күргәзмә асылды.
Кураторы – танылған рәссам Михаил Рошняк. Ойоштороусылар – Валериан Гагин һәм Лина Васелишина, координаторҙар - Василь Ханнанов, Игорь Вольфсон, Антон Лайко. 
Күргәзмә 10.00 сәғ. киске 10.00 сәғ. тиклем эшләй. Иңеү ирекле. Өфө, Бакалинская урамы, 3.
 ","
	Кесе йома, 01 август 2019",Яңылыҡтар,Na
https://kulturarb.ru/ba/news/do-iv-mezhdunarodnogo-kinofestivalya-serebryanyj-akbuzat-ostalos-menshe-mesyaca-copy, «Көмөш Аҡбуҙат»ҡа тиклем бер айҙан аҙ ваҡыт ҡалды ,Na,"

24-27 августа Өфөлә «Көмөш Аҡбуҙат» IV халыҡ-ара кинофестивале үтә. Сараны асыу тантанаһы «Башҡортостан» дәүләт концерт залында була. Фестиваль ҡунаҡтарын ҡыҙыл келәм көтә, ә тантананан һуң ҡатнашыусылар «Ватан» паркына «1000 музыкант көнө»нә бара.
Быйыл фестивалдең географияһы киңерәк: Рәсәйҙең 12 субъектынан, 15 яҡын һәм алыҫ сит илдән 48 фильм күрһәтелә. Ойоштороу комитетына йәмғеһе илдең 34 төбәгенән һәм 28 дәүләттән ғаризалар ҡабул ителде. Фестиваль тәүге тапҡыр континент-ара кимәлгә сыҡты: Непалдан, Ирандан, Һиндостандан, Индонезиянан, Литванан, Франциянан, Польшанан, Молдавиянан һәм донъяның башҡа мөйөштәренән ҡатнашыусылар килә.
Өфө тамашасыһы «Оскар» премияһына ике дәғүәсенең, төрлө кинофорум еңеүселәренең эштәрен, шулай уҡ Рәсәй премьераларын ҡарай ала. Абруйлы ҡунаҡтар араһында — «Бөйөк быуат» сериалы актеры Сәлим Байраҡтар.
Конкурс фиьмдарын күрһәтеү менән бер рәттән оҫталыҡ дәрестәре, ижади осрашыуҙар, фекер алышыу майҙансыҡтары һәм ижади коллективтарҙың сығыштары ойошторола. Йәш кино һөйөүселәрҙең шәп мөмкинлеге бар: фестиваль барышында Польша кинорежиссеры Кшиштоф Занусси менән осрашыу уҙғарыу күҙаллана.
Дүшәмбе, 26 августа, Өфөлә тәүге тапҡыр «Арт-КВАДРАТ» ижади кластерында кино ҡорамалдары күргәҙмәһе була, унда өфөләр яңы фильмдар менән таныша, Башҡортостандың танылған оҫталарының оператор оҫталығы буйынса консультацияларында һәм оҫталыҡ дәрестәрендә ҡатнаша ала.
Фильмдар «Родина» кинотеатрында күрһәтелә. Инеү ирекле.
Кинофестиваль шишәмбе, 27 августа, «Торатау» конгресс-холында тамамлана. Шул уҡ кистә «Симфоник төн» проекты сиктәрендә «Ватан» этно-паркында республиканың иң шәп музыканттары Рәсәй һәм донъя кинематографы классикаһы тип иҫәпләнгән фильмдарҙан композициялар башҡара.
«Көмөш Аҡбуҙат»халыҡ-ара  милли һәм этник кинофестивале беренсе тапҡыр 2014 йылдың ноябрендә Башҡортостан Башлығы грантын тормошҡа ашырыу барышында уҙҙы. Ойоштороусылар — Башҡортостан Республикаһы Хөкүмәте, Мәҙәниәт министрлығы, Өфө хакимиәте булышлығында Ә.Абдразаҡов исемендәге «Башҡортостан» киностудияһы. 2019 йылда социаль һәм мотивация киноһы өсөн номинация өҫтәлде.
Кинофестивалдең тулыраҡ программаһы сайтта: http://silverakbuzat.com/
Сығанаҡ: До IV Международного кинофестиваля «Серебряный Акбузат» осталось меньше месяца 
 ","
	Кесе йома, 01 август 2019",Яңылыҡтар,Na
https://kulturarb.ru/ba/news/horovaya-kapella-imtsajfullina-gotovit-programmu-posvyashhennuyu-mustayu-karimu-i-bashkortostanu-copy, Таһир Сәйфуллин исемендәге хор капеллаһы яңы программа әҙерләй ,Na,"

Таһир Сәйфуллин исемендәге Башҡортостандың Дәүләт академия хор капеллаһы Башҡортостан Республикаһына 100-йыллығына һәм Мостай Кәримдең тыуыуына 100 йыл тулыуға арнап яңы программа әҙерләй. Ойоштороусылар итеүнсә, быйыл хор капеллаһына 80 йәш тула.
Сара 1 ноябрҙә Башҡорт филармония Орган залында уҙҙа.Художество етәксеһе һәм дирижеры Алһыу Хәсбиуллина, концертмейстер – Камила Зеленина.
Билеттар телефон аша:+7(347) 250 77 42
Сығанаҡ: Хоровая капелла им.Т.Сайфуллина готовит программу, посвященную Мустаю Кариму и Башкортостану
 
 ","
	Шаршамбы, 31 июль 2019",Яңылыҡтар,Na
https://kulturarb.ru/ba/news/өfөlә-sәnғәttә-tup-halyҡ-ara-kүrgәҙmә-asyla,  Өфөлә «Сәнғәттә туп» халыҡ-ара күргәҙмә асыла ,Na,"

Өфөләге Нестерев музейы үҙенсәлекле проект тәҡдим итә. 8 августа унда «Сәнғәттә туп» тип аталған халыҡ-ара күргәҙмә асыла. Бында картиналар 2022 йылда Футбол буйынса донъя чемпионаты алдынан халыҡҡа күрһәтелә. Проект координаторы Ғәлиә Пуйе таныштыра, әйтеүенсә, Өфөнән дә экспонаттар алыныуы ихтимал.
 ","
	Шаршамбы, 31 июль 2019",Яңылыҡтар,Na
https://kulturarb.ru/ba/news/bashҡortostan-kinostudiyaһy-bashҡort-telendә-jәnһүrәttәr-әҙerlәj, «Башҡортостан» киностудияһы башҡорт телендә йәнһүрәттәр әҙерләй ,Na,"

«Башҡортостан» киностудияһы башҡорт телендә йәнһүрәттәр әҙерләй. «Башинформ» мәғлүмәт агетлығы итеүнсә, һүрәт анимацияһы техникаһында өс-дүрт минутлыҡ биш фильм күңел асыу контентынан тыш, белем биреү йүнәлешендә лә төшөрөләсәк. Йәнһүрәттәр күңелле генә түгел, файҙалы ла буласаҡ.

«Әле эште яңы башлап ебәрҙек – әкиәттәр һайлайбыҙ, сценарийҙар яҙабыҙ, рәссамдар персонаждар уйлап сығара, эскиздар төшөрә. Һәр фильм төрлө жанрҙа һәм төрлө художество стилендә башҡарыласаҡ. Халыҡ көйө ҡулланыласаҡ», — тип һөйләне режиссер Рим Шәрәфетдинов.

Картина өҫтөндә республиканың бер нисә йәнһүрәтсеһе эшләй. Проект дәүләт телдәрен һәм республика халыҡтары телдәрен һаҡлау һәм үҫтереү буйынса 2,2 миллион һум күләмендә Башҡортостан башлығы грантын алды. Проект менән 2019 йылдың декабрендә таныштырыу күҙаллана.
Башҡортостан Республикаһы башлығы гранты ярҙамында 2019 йылда заманса тел ресурстары, аудиокитаптар, йәнһүрәттәр барлыҡҡа киләсәк, балалар өсөн донъя әҙәбиәте классиктарының тәржемәләре башҡорт телендә нәшер ителәсәк, фестивалдәр, байрамдар һәм мәҙәни-мәғәриф акциялар уҙғарыласаҡ. Грант ярҙамының дөйөм суммаһы – 72 миллион һумдан ашыу.

 ","
	Шаршамбы, 31 июль 2019",Яңылыҡтар,Na
https://kulturarb.ru/ba/news/mostaj-kәrim-isemendәge-milli-jәshtәr-teatry-gastroldәr-menәn-ҡazanda-syғysh-yaһaj, Мостай Кәрим исемендәге Милли йәштәр театры гастролдәр менән Ҡазанда сығыш яһай ,Na,"

17-19 сентябрҙә Ғабдулла Кәриев исемендәге Ҡазан татар дәүләт йәш тамашасы театры сәхнәһендә Мостай Кәрим исемендәге Милли йәштәр театрының алмаш гастролдәре үтә. Иҫегеҙгә төшөрәбеҙ, Ғабдулла Кәриев исемендәге йәш тамашасы театры Өфөлә апрелдә гастролдәр менән сығыш яһаны.
Мәҙәниәт министрлығының матбуғат хеҙмәтендә хәбәр итеүҙәренсә, Мостай Кәрим исемендәге Милли йәштәр театры артистары Ҡазан тамашаһына биш спекталь тәҡдим итә. Улар араһында Башҡортостандың халыҡ шағиры – Мостай Кәримдең 100 йыллығына арналған «Тылсымлы тирмән» һәм «Беҙҙең өйҙөң йәме» спектаклдәре.
Саралар графигы:
17 сентябрҙә сәғәт 10-да һәм 1-ҙә – Мостай Кәримдең «Әтәс тирмәне» пьесаһы буйынса «Тылсымлы тирмән» әкиәте (режиссеры – Мөсәлим Күлбаев, Илгизә Кәримова, Генрих Сапгир сәхнәгә ҡуйған).
17 сентябрҙә 6-сы яртыла – Мөҙәрис Багаевтың «Аҡсаң булһа бер муҡса…» музыкаль комедияһы (режиссеры – Азат Йыһаншин).
18 сентябрҙә сәғәт 10-да һәм 1-ҙә – бөтә ғаилә өсөн Ульрих Хубаның «У ковчега в восемь» спектакле (режиссёры – Мөсәлим Күлбаев).
18 сентябрҙә 6-сы яртыла – Мостай Кәримдең «Беҙҙең өйҙөң йәме» һәм «Өс таған» повестары буйынса «Беҙҙең өйҙөң йәме» спектакле (режиссёры – Мөсәлим Күлбаев).
18 сентябрҙә сәғәт 10-да һәм 1-ҙә – Джанни Родариҙың «Чиполлино» спектакле (режиссеры – Рөстәм Хәкимов). Әкиәт сюжеты тамашасыларҙы Чиполлино, Ҡабаҡ, Редис, Сейәкәй һәм башҡа әкиәт геройҙары менән таныштыра.
Билеттар Ғабдулла Кәриев исемендәге Ҡазан татар дәүләт йәш тамашасы театры сайтында – karievteatr.ru.
Сығанаҡ: Национальный молодёжный театр им. М. Карима отправится на гастроли в Казань 
 ","
	Шаршамбы, 31 июль 2019",Яңылыҡтар,Na
https://kulturarb.ru/ba/news/bashҡortostanda-mәҙәniәt-milli-proekt-siktәrendә-600-kitap-ҡomartҡyһy-һanly-formatҡa-kүserelә, Башҡортостанда «Мәҙәниәт» милли проект сиктәрендә 600 китап ҡомартҡыһы һанлы форматҡа күсерелә ,Na,"

Әхмәтзәки Вәлиди исемендәге Милли китапханала 2024 йылға тиклем «Һанлы мәҙәниәт» проектын тормошҡа ашырыу сиктәрендә 600 китап ҡомартҡыһы һанлы форматҡа күсерелә. Башҡортостан халыҡтары телдәре, мәҙәниәте һәм көнкүреше үҫеше хаҡында һөйләгән китаптар ҙа тәҡдим ителә. Китапхананың ҡулъяҙмалар һәм һирәк баҫмалар бүлегендә 20 меңгә яҡын баҫма һаҡлана, улар ғалимдарҙа һәм тыуған яҡты өйрәнеүселәрҙә ҙур ҡыҙыҡһыныу тыуҙыра

«Йыл һайын 100 дана электрон формаға әйләндерелеп, улар Милли электрон китапханаға индерелә. Быйыл «Китап ҡомартҡылары» бүлегендә тыуған яҡты өйрәнеү буйынса 100 электрон китап ҡуйыласаҡ», – ти китапхана директоры вазифаһын башҡарыусы Люциә Ильясова.

Сығанаҡ: В рамках нацпроекта «Культура» в Башкортостане оцифруют 600 книжных памятников
 ","
	Шаршамбы, 31 июль 2019",Яңылыҡтар,Na
https://kulturarb.ru/ba/news/mostaj-kәrimdeң-tyuyuyna-100-jyl-tulyuғa-arnap-izhadi-konkurs-үtә, Мостай Кәримдең тыуыуына 100 йыл тулыуға арнап ижади конкурс үтә ,Na,"

Мостай Кәримдең тыуыуына 100 йыл тулыуға арнап «Башҡортостан! Һин иманым минең, ҡәҙерлем!» ижади конкурс үтә. Ул мөмкинлектәре сикләнгән балалар араһында ойошторола.
Конкурста инша, шиғыр яҙыусылар, шағир әҫәрҙәрен яттан һөйләүселәр, видеояҙмалар авторҙары, ҡул эше оҫталары ҡатнаша ала.
Ижади эштәр 1 августан 10 сентябргәсә ҡабул ителә.
 ","
	Шаршамбы, 31 июль 2019",Яңылыҡтар,Na
https://kulturarb.ru/ba/news/өfөlә-1000-muzykant-kөnө-uҙғaryla, Өфөлә «1000 музыкант көнө» уҙғарыла ,Na,"

24 августа Өфөлә «Ватан» этнопаркында «1000 музыкант көнө» уҙғарыла. Йыр флешмобында йырсыларҙы, уйын ҡоралында уйнаусыларҙы ҡатнаша. Унда Өфөнән тыш, Мәскәү, Санкт-Петербург, Екатеринбург, Ҡаҙан, Ырымбур, Силәбе һәм башҡа ҡалаларҙан килергә теләк белдергәндәр.
 ","
	Шаршамбы, 31 июль 2019",Яңылыҡтар,Na
https://kulturarb.ru/ba/news/respublikala-zhurnalistarҙyң-zhurfest-festivale-uҙҙy, Республикала журналистарҙың «Журфест» фестивале уҙҙы ,Na,"

Башҡортостандың Ҡырмыҫҡалы районы Тауһеңер ауылында журналистарҙың «Журфест» фестивале уҙҙы. «Журфест» Башҡортостандың матбуғат һәм киң мәғлүмәт саралары хеҙмәткәрҙәрен туғыҙынсы тапҡыр бер майҙанда йыйҙы.
Быйыл ул «Үҙ республикаңды бел!» девизы аҫтында ойошторолдо. Башҡорт, татар, рус, сыуаш, мордва ихаталарында милли кейемдәге ҡыҙҙар ҡунаҡтарҙы үҙҙәренең традицион аш-һыуы, шул иҫәптән талҡан, ҡурмас, ҡорот кеүек боронғо ризыҡтар менән һыйланы.
«Журфест» һабантуй байрамын хәтерләтте. Ҡәләм оҫталары милли ҡуйындарҙа, спорт ярыштарында ҡатнашып, физик яҡтан әҙерлек яҡшы кимәлдә булыуын күрһәтте. Майҙанда волейбол, футбол, гер күтәреү, арҡан тартыш ойошторолдо. Тынғыһыҙ һөнәр эйәләре концерт программаһын ҡуйып та, фестивалде музыкаль яҡтан биҙәне.
Әйткәндәй, «Журфест» Башҡортостандың матбуғат һәм киң мәғлүмәт саралары хеҙмәткәрҙәрен туғыҙынсы Журналистар йыйыны 2011 йылда ойошторола башлай.
 ","
	Шишәмбе, 30 июль 2019",Яңылыҡтар,Na
https://kulturarb.ru/ba/news/v-orenburge-prohodit-prazdnik-bashkirskoj-kultury-copy, Ырымбур ҡалаһында башҡорт мәҙәниәте байрамы үтте ,Na,"

Ырымбур башҡорттары Башҡортостан Республикаһының 100 йыллығын һәм «Каруанһарай» өлкә башҡорттары ҡоролтайы ойошторолоуына 30 йыл тулыуын билдәләй. Сарала Бөтә донъя башҡорттары ҡоролтайы Призидиумы ағзаһы Ғаяз Зарипов, ҡоролтай башҡарма комитеты ағзалары һәм Башҡортостандан башҡа ҡунаҡтар ҡатнаша 
Байрам бөгөн Ырымбур ҡалаһында «Милли ауыл» комплексында үтә. Программала Ырымбур өлкәһе ҡала һәм райондарының һәм Башҡортостандың ижади коллективтары ҡатнашлығындағы концерт, күргәҙмәләр, спорт ярыштары, уйын һәм конкурстар ҡаралған.
 ","
	Шишәмбе, 30 июль 2019",Яңылыҡтар,Na
https://kulturarb.ru/ba/news/ushyol-iz-zhizni-izvestnyj-dirizhyor-aleksandr-vakulskij-copy, Танылған дирижер Александр Вакульский вафат булды ,Na,"

Голландияла танылған дирижер, беҙҙең яҡташыбыҙ Александр Вакульский вафат булды.
 ","
	Дүшәмбе, 29 июль 2019",Яңылыҡтар,Na
https://kulturarb.ru/ba/news/bashҡort-halҡynyң-tarihy-һәm-үҫesh-mәsәlәlәre-bujynsa-komissiyanyң-berense-ultyryshy, Башҡорт халҡының тарихы һәм үҫеш мәсьәләләре буйынса комиссияның беренсе ултырышы ,Na,"

24 июлдә Бөтә донъя башҡорттары ҡоролтайы Башҡарма комитетының Башҡорт халҡының тарихы һәм үҫеш мәсьәләләре буйынса комиссия ултырышы үтте. 
Йыйылышта «Башҡортостан Республикаһы дәүләтселегенең барлыҡҡа килеүе һәм аяҡҡа баҫыуы: 100 шәхес», «Рәсәй төбәктәрендә башҡорт мәҙәниәте һәм мәғрифәте көндәре» кеүек проекттар тураһында һүҙ алып барылды. Комиссияның кураторы Азат Ярмуллин төньяҡ-көнбайыш райондарында йәшәүсе милләттәштәребеҙ менән эш алып барыу мәсьәләһен күтәрҙе. 
Ултырышта тыуған яҡты өйрәнеүселәр форумы кеүек саралар ойоштороу, Башҡортостан Республикаһының 100 йыллығына  арналған күргәҙмә материалдары әҙерләү хаҡында ла һүҙ барҙы. 
 ","
	Дүшәмбе, 29 июль 2019",Яңылыҡтар,Na
https://kulturarb.ru/ba/news/өfөlә-inforum-zhurnalistar-forumy-uҙҙy, Өфөлә «Инфорум» журналистар форумы уҙҙы ,Na,"

Өфөлә «Инфорум» журналистар форумы уҙҙы. Республиканың барлыҡ район һәм ҡалаларынан журналистар йыйылды.

«Журналистика бер ҡасан да урынында тормай. Һәр ваҡыт үҫешә торған тармаҡ, шуға күрә көндәлек тормошта ниндәйҙер яңылыҡтар тураһында белмәй ҡалабыҙ. Ошо сәбәпле беҙ төбәктәр буйлап ҙур форумдар ойошторабыҙ, уҡытыуҙар үткәрәбеҙ», – журналистарҙы Рәсәй Журналистар союзы рәйесе Владимир Соловьев сәләмләне. 

Сараның төп спикерҙары – «Башинформ»дың директорҙар советы рәйесе Ростислав Мырҙағолов, Матбуғат һәм киң мәғлүмәт саралары буйынса агентлыҡ етәксеһе Борис Мелкоедов, Башҡортостан журналистар союзы рәйесе Артур Дәүләтбәков, «Комсомольская правда»  холдингы советнигы Илья Лочканов. 

 ","
	Дүшәмбе, 29 июль 2019",Яңылыҡтар,Na
https://kulturarb.ru/ba/news/bөrjәn-rajonynda-aҡbuҙatҡa-һәjkәl-ҡujylasaҡ, Бөрйән районында Аҡбуҙатҡа һәйкәл ҡуйыласаҡ ,Na,"

Бөрйән районының Йылҡысыҡҡан күле янында Аҡбуҙатҡа һәйкәл ҡуйыласаҡ. Ошо тураһында «Шонҡар» Башҡортостан йәштәр журналының редакцияһы хәбәр итте.
Һәйкәлгә иғлан ителгән проекттар конкурсы еңеүсеһе тип билдәле башҡорт скульпторы Өлфәт Ҡобағошовтың эше табылды. Жюри ағзалары әйтеүенсә, тап ул Аҡубаҙатты эпоста һүрәтләнгәнсә һынландыра алған.
Һәйкәлде рәсми асыу тантанаһы август аҙаҡтарында буласаҡ.
 
 ","
	Дүшәмбе, 29 июль 2019",Яңылыҡтар,Na
https://kulturarb.ru/ba/news/өfөlә-yaratҡan-ҡalam-tip-atalғan-kүrgәҙmә-eshlәj-bashlany, Өфөлә «Яратҡан ҡалам» тип аталған  күргәҙмә эшләй башланы ,Na,"

Башҡортостандың Милли музейында республиканың - 100 һәм Милли музейҙың ойошторолоуына 155 йыллығына арнап, «Яратҡан ҡалам» тип аталған күргәҙмә эшләй башланы.
 Күргәҙмәлә И.И. Урядов, В.С. Сыромятников, В.Э. Меос, А.Г. Королевский, А.Д. Бурзянцев кеүек ҡылҡәләм оҫталарының эштәре аша баш ҡалабыҙҙың төрлө дәүерҙәрҙәге йөҙө сағыла. Шулай уҡ Б.М. Пискунов, Н.А. Протопоповтарҙың һирәк эштәре урын алған. 
 Өфөнөң йөҙө быуатлап түгел, унйыллыҡтар, йылдар эсендә үҙгәрә. Уҙған быуаттың 90-сы йылдарындағы ҡайһы бер урындарҙы хәҙер бары тик рәсемдәрҙә, фотоларҙа ғына күреп була.
Сығанаҡ: В Национальном музее РБ открылась выставка ""Любимый город""

 ","
	Йома, 26 июль 2019",Яңылыҡтар,Na
https://kulturarb.ru/ba/news/mihail-chvanovҡa-salauat-yulaev-ordeny-tapshyrylasaҡ, Михаил Чвановҡа Салауат Юлаев ордены тапшырыласаҡ ,Na,"

Кисә күренекле Рәсәй яҙыусыһы, Рәсәйҙең һәм Башҡортостандың атҡаҙанған мәҙәниәт хеҙмәткәре публицист, йәмәғәт эшмәкәре, Сергей Аксаков исемендәге йорт-музейы директоры Михаил Чванов үҙенең 75 йәшен билдәләне.
Кисә үк Республика йортонда уҙған осрашыуҙа Башҡортостан башлығы вазифаһын ваҡытлыса башҡарыусы Радий Хәбиров яҙыусыны юбилейы менән ҡотланы. Осрашыуҙа Радий Хәбиров мәҙәниәт үҫешенә ҙур өлөш индергән һәм әҙәбиәт өлкәһендә юғары ҡаҙаныштар, оҙаҡ йылдар намыҫлы хеҙмәт өсөн Михаил Чвановты Салауат Юлаев ордены менән бүләкләү тураһындағы указға ҡул ҡуйыуын хәбәр итте.

«Радий Фәрит улы уҙенең үтә көсөргәнешле эш графигында минең менән осрашыу өсөн ваҡыт тапҡаны ҡыуаныслы. Минең өсөн был бик ғәжәп. Һөйләшеү барышында Өфөлә яҡташыбыҙ, диңгеҙ сәйәхәтсеһе Валериан Альбановҡа музей булдырыу идеяһын еткерҙем, уны сквер һәм һәйкәл менән байытыу тәҡдиме яңғыраны. Аксаков фонды тарафынан Табын иконаһын эҙләү буйынса проект та хуплап ҡабул ителде. Шулай уҡ 2020 йылда яҙыусы Сергей Тимофеевич Аксаковтың улы — Өфөнөң беренсе губернаторы Григорий Аксаковтың тыуыуына 200 йыллыҡты билдәләү буйынса пландар хаҡында һөйләштек», - тине Михаил Чванов.

 
 ","
	Йома, 26 июль 2019",Яңылыҡтар,Na
https://kulturarb.ru/ba/news/bөjөk-eңeүҙeң-75-jyllyғyn-bildәlәү-bujynsa-saralar-plany-raҫlandy, Бөйөк Еңеүҙең 75 йыллығын билдәләү буйынса саралар планы раҫланды ,Na,"

Башҡортостан Башлығы вазифаһын ваҡытлыса башҡарыусы Радий Хәбиров күрһәтмәһе менән 2020 йылда Бөйөк Ватан һуғышында еңеүҙең 75 йыллығын билдәләү буйынса төп саралар планын раҫланды.
Ул үҙ эсенә инвалид һәм һуғышта ҡатнашыусыларҙың, шулай уҡ уларға тиңләшкән категорияға ҡараусыларҙың йәшәү шарттарын яҡшыртыу, иҫтәлекле-мемориал, мәҙәни, спорт сараларын, төбәк-ара һәм республика фәнни-ғәмәли конференцияларын үткәреүҙе, китап һәм башҡа баҫма материалдар сығарыуҙы, патриотик проекттарҙы үҙ эсенә ала.
Саралар республика бюджетынан һәм бюджеттан тыш сығанаҡтарҙан финансланасаҡ.
 ","
	Кесе йома, 25 июль 2019",Яңылыҡтар,Na
https://kulturarb.ru/ba/news/өfөlә-ajda-fest-uram-teatrҙar-festivale-үtәsәk, Өфөлә «Айда Фест» урам театрҙар фестивале үтәсәк ,Na,"

6 һәм 7 сентябрҙә Өфөлә «Айда Фест» урам театрҙар фестивале уҙасаҡ. Тулыраҡ: https://kulturarb.ru/ru/news/v-ufe-projdyot-festival-ulichnyh-teatrov-ajda-fest
 ","
	Кесе йома, 25 июль 2019",Яңылыҡтар,Na
https://kulturarb.ru/ba/news/mәҙәni-yal-kөndәre-4, Мәҙәни ял көндәре ,Na,"

«Башҡортостандың мәҙәни донъяһы» инетрнет-порталы ял көндәренә һеҙҙгә мәҙәни программаһын тәҡдим итә.
Программа бында: https://kulturarb.ru/ru/news/kulturnye-sobytiya-ufy-na-predstoyashhie-vyhodnye-27-28-iyulya
 ","
	Кесе йома, 25 июль 2019",Яңылыҡтар,Na
https://kulturarb.ru/ba/news/ministr-kultury-rb-amina-shafikova-pozdravila-s-yubileem-mihaila-chvanova-copy, Башҡортостандың мәҙәниәт министры Әминә Шафиҡова Михаил Чвановты юбилейы менән ҡотланы ,Na,"

Бөгөн Рәсәйҙең һәм Башҡортостан Республикаһының атҡаҙанған мәҙәниәт хеҙмәткәре, яҙыусы, публицист, йәмәғәт эшмәкәре, С.Т.Аксаков исемендәге Мемориаль йорт-музейын директоры Михаил Чванов үҙенең күркәм юбилейын билдәләй.
Юбилярҙы Башҡортостандың мәҙәниәт министры Әминә Шафиҡова ҡотланы.

«Мәҙәниәт хеҙмәткәрҙәре исеменән һеҙҙе күркәм юбилейығыҙ менән тәбрикләйем! Һеҙ ҙур һәм мөһим эште эшләйһегеҙ. Һеҙгә оҙон ғүмер, ныҡлы һаулыҡ һәм яңынан-яңы ижади бейеклектәр теләйем!», - тине Әминә Ивний ҡыҙы. 

Ведомство етәксеһе Рәсәйҙең мәҙәниәт министры Владимир Мединский исеменән Михаил Чвановҡа ҡотлау хатын тапшырҙы.
Михаил Андрей улы Чванов Салауат районында йәмле Йүрүҙән буйҙарында тыуып үҫкән. Яҙыусы әҫәрҙәрендә күберәк тыуған яҡ гүзәллеге, тәбиғәте үҙенсәлектәре тураһында һөйләй. Авторҙы рухи яҡтан көслө, ныҡышмалы һәм тәүәккәл шәхестәр ҡыҙыҡһындыра. Күп китаптары илебеҙҙең төрлө тарафтарына сәйәхәт итеүсе ҡыйыу йөрәкле кешеләр тураһында. Билдәле яҙыусы Сергей Аксаковтың иҫтәлеген мәңгеләштереү буйынса ла оло хеҙмәт башҡарған. Бар ғүмерен тиерлек уның ижадын һәм тормошон өйрәнеүгә арнаған. Михаил Чванов оҙаҡ йылдар инде Сергей Аксаковтың Мемориаль йорт-музейы директор вазифаһын башҡара, ул Сергей Аксаков исемендәге премияһының тәүге лауреаттарының береһе. 
Бөгөн уға – 75 йәш тулды!
Тулыраҡ: Министр культуры РБ Амина Шафикова поздравила с юбилеем Михаила Чванова

 ","
	Кесе йома, 25 июль 2019",Яңылыҡтар,Na
https://kulturarb.ru/ba/news/ҡalalar-һәm-rajon-үҙәktәrendә-yaңy-kinoteatrҙar-barlyҡҡa-kilә, Ҡалалар һәм район үҙәктәрендә яңы кинотеатрҙар барлыҡҡа килә ,Na,"

Башҡортостан Кино фонды ойошторған конкурста еңеп грант отто. Быйыл 10 кинотеатр төҙөлә. Исемлектә Кушнаренко, Мораҡ, Иҫке Собханғол ауылдары, Баймаҡ ҡалаһы һәм башҡалары бар.

«Киләсәктә һәр район үҙәгендә кинотеатр булырға тейеш», - тине Башҡортостандың Мәҙәниәт министры Әминә Шафиҡова.

 
 ","
	Шаршамбы, 24 июль 2019",Яңылыҡтар,Na
https://kulturarb.ru/ba/news/v-kazahstane-otkrylas-fotovystavka-ufimskoj-hudozhnicy-copy, Ҡаҙағастанда Башҡортостан Республикаһының 100 йыллығына арналған фотокүргәҙмә асылды ,Na,"

Ҡаҙағастандың Нур-Солтан ҡалаһында Башҡортостан Республикаһының 100 йыллығына арналған «Тыуған яҡ тураһында һөйөү менән» тип аталған фотокүргәҙмә асылды. Вернисаж авторы — Рәсәй һәм республика конкурстары лауреаты Людмила Камнева. 
Проект «Аҡбуҙат» башҡорт этномәҙәниәт ойошмаһы, Рәсәй фән һәм мәҙәниәт үҙәгенең Ҡаҙағстандағы вәкиллеге һәм Ҡаҙағстан халыҡтары Ассамблеяһы ярҙамында ойошторолдо. 
Сығанаҡ: В Казахстане открылась фотовыставка уфимской художницы
 ","
	Шаршамбы, 24 июль 2019",Яңылыҡтар,Na
https://kulturarb.ru/ba/news/v-sverdlovskoj-oblasti-sostoyalsya-oblastnoj-prazdnik-sabantuj-2019-copy, Свердловск өлкәһендә Һабантуй-2019 байрамы уҙҙы ,Na,"

20 июлдә Кадников ауылы янында башҡорт һәм татар халҡының милли байрамы — Свердловск өлкәһе Һабантуйы үтте. Унда Рәсәйҙең төрлө төбәктәренән 10 меңдән ашыу делегат һәм ҡунаҡтар йыйылды.
Байрам сиктәрендә ат сабыштары, спорт ярыштары, көрәш, тоҡ менән һуғышыу, һырғалауға үрмәләү һәм башҡа милли уйындар уҙғарылды. 
Тулыраҡ бында: В Свердловской области состоялся областной праздник Сабантуй – 2019
 ","
	Шаршамбы, 24 июль 2019",Яңылыҡтар,Na
https://kulturarb.ru/ba/news/bashҡortostanda-aҫyltash-bashҡort-mәҙәniәte-forumy-үtte, Башҡортостанда «Аҫылташ» башҡорт мәҙәниәте форумы үтте ,Na,"

18 — 21 июлдә Баймаҡ районының Граф күле янында «Аҫылташ» башҡорт мәҙәниәте форумы үтте. Форумға республиканан һәм күрше өлкәләрҙән 300-ҙән ашыу егет һәм ҡыҙ йыйылған.
Форумды ойоштороусылар – башҡорт телен яҡлау һәм үҫтереү фонды, йәш яҡташтар берлектәре ассоцияцияһы һәм Йәш гвардия бүлексәһе.

«Һәр ваҡыт кимәлде юғары тотор кәрәк. Быйылғы «Аҫылташ» үҙенең мәртәбәһен иҫбатланы. 300 ҡатнашыусы, 30 йәштәр проекты, тиҫтәләгән төбәктәрҙән йәштәр, медиаүҙәк һәм башҡорт телендә дебат уйындарын үткәреү өсөн командалар формалаштырҙы. Ҡуйылған маҡсаттарға ирештек, артабан тағы ла ҡатмарлы һәм ныҡышмалы эш тора. Был эштә тап йәштәр ярҙамы кәрәк, алда ҡулға ҡул тотошоп тағы ла яңы үрҙәр яуларға. Республикала бындай эш башҡарыу йәмәғәтселек алдында ҙур яуаплылыҡ уята. Шуға күрә, беҙҙең команда барлыҡ эштәрҙе тормошҡа лайыҡлы башҡарырға әҙер» — тине форумдың төп ойоштороусыһыларҙың береһе, Бөтә донъя башҡорттары ҡоролтайының Башҡарма комитеты ағзаһы, Йәштәр, ирекмәндәр эштәре һәм спорт комиссияһы рәйесе Байрас Азаматов.

 ","
	Шаршамбы, 24 июль 2019",Яңылыҡтар,Na
https://kulturarb.ru/ba/news/bolee-11-mln-rublej-vydeleno-detskim-shkolam-iskusstv-bashkortostana-na-priobretenie-muzykalnyh-instrumentov-copy, Республиканың сәнғәт мәктәптәре музыка ҡоралдары һатып алыуға 11 миллион һумдан ашыу аҡса ала ,Na,"

«Мәҙәниәт» милли проектының «Мәҙәни мөхит» төбәк проекты сиктәрендә 2019 йылда Башҡортостандың муниципаль берәмектәренә балалар сәнғәт мәктәптәре өсөн музыка ҡоралдары, ҡорамалдар һәм материалдар һатып алыуға республика ҡаҙнаһынан 11 миллион 250 мең һум күләмендә субсидия бүленгән. Тейешле бойороҡҡа Башҡортостан башлығы вазифаһын ваҡытлыса башҡарыусы Радий Хәбиров ҡул ҡуйҙы.
Субсидия алыусылар араһында – Әлшәй, Архангел, Балтас, Борай, Илеш, Ҡыйғы, Краснокама, Мәсетле, Мишкә, Тәтешле, Өфө, Учалы, Хәйбулла райондары, Ағиҙел, Нефтекама, Сибай ҡалалары, тип хәбәр иттеләр Башҡортостандың Мәҙәниәт министрлығы матбуғат хеҙмәтендә.
2013 йылдан төбәктә был маҡсатҡа республика бюджетынан йыл һайын 12 миллион һумлап бүленә. Сәнғәт мәктәптәрен йыһазландырыу исемлегенә шулай уҡ һынлы һәм ҡулланма сәнғәт өсөн ҡорамалдар, мәҫәлән, мольберттар һәм керамиканы яндырыу өсөн мейестәр инә. Финанслау махсуслаштырылған учреждениеларҙың нужалары өсөн ҡиммәтле ҡорамалдар һатып алырға һәм белем биреү сифатын яҡшыртырға мөмкинлек бирә.
Иҫегеҙгә төшөрәбеҙ, «Мәҙәниәт» милли проекты сиктәрендә быйыл 63 сәнғәт мәктәбе  федераль бюджеттан бүленгән 22 миллион һумға илебеҙҙә етештерелгән «Николай Рубинштейн» маркалы пианино алған.
Билдәләйбеҙ, Башҡортостанда бөтәһе 117 балалар сәнғәт мәктәбе. 2020, 2022 һәм 2024 йылдарҙа Башҡортостан йыл һайын милли проект сиктәрендә сәнғәт мәктәптәрен музыка ҡоралдары менән йыһаландырыуға 76 миллион һум аласаҡ (бөтәһе 230,46 миллион һум). Был Рәсәй төбәктәренә бүленгән иң ҙур федераль субсидияларҙың береһе.
Сығанаҡ: Более 11 млн. рублей выделено детским школам искусств Башкортостана на приобретение музыкальных инструментов
 ","
	Шаршамбы, 24 июль 2019",Яңылыҡтар,Na
https://kulturarb.ru/ba/news/bashҡortostandan-jәsh-muzykant-tavrida-forumy-grantyn-otҡan, Башҡортостандан йәш музыкант «Таврида» форумы грантын отҡан ,Na,"

«Башинформ» мәғлүмәт агетлығы хәбәр итеүенсә, өфөнән 28 йәшлек музыкант Наил Тимербаев «Таврида 5.0» йәш мәҙәниәт һәм сәнғәт эшмәкәрҙәре форумында 100 мең һум күләмендә грант отҡан. Башҡорт дәүләт педагогия университетының элекке студенты «#ЭтноПлатформа» проектын тәҡдим иткән.

«Рәсәй – күп милләтле ил. Беҙҙә 180-дән ашыу милләт йәшәй. Әммә күп кенә халыҡтар үҙҙәренең милли үҙенсәлеген юғалта башлау проблемаһы бар. «ЭтноПлатформа» — ул Рәсәй халыҡтарының этно-ҡоралдарын популярлаштырыу маҡсатында бер командала эшләйәсәк йәш һәләтле музыканттар өсөн платформа», — тип аңлатты Наил.

«Таврида»ның 10-сы сменаһы еңеүсеһе үҙе башҡортса текст менән бейеү көйҙәрен яҙа.
Конкурста бөтәһе 68 проект тәҡдим ителә – уларҙың 23-ө еңеүселәр исемлегенә инә.
 ","
	Шаршамбы, 24 июль 2019",Яңылыҡтар,Na
https://kulturarb.ru/ba/news/bulat-josopovtyң-berense-respublika-tarihi-filmyn-40-meңgә-yaҡyn-keshe-ҡaraғan, Булат Йосоповтың «Беренсе республика» тарихи фильмын 40 меңгә яҡын кеше ҡараған ,Na,"

Булат Йосоповтың «Беренсе республика» тарихи нәфис фильмының премьераһынан өс ай уҙҙы. «Беренсе республика» тарихи нәфис фильмы Башҡортостандың барлыҡҡа киләүенә 100 йыл тулыуға арналған. Билдәле башҡорт режиссеры Булат Йосоповтың картинаһы халҡыбыҙҙың һөнәри сәнғәт, әҙәбиәт, драма һәм музыка театры башланғысында торған шәхестәрҙең аяныслы яҙмышы тураһында һөйләй.
Тарихи нәфис фильмын 40 меңгә яҡын тамашасы ҡараған. Фильмды республиканың 54 районында, 16 кинотеатрында, 182 тораҡ пунктта, Башҡортостанда, Татарстанда, Сыуашстанда, Силәбе, Ырымбур, Владимир, Пенза, Һарытау өлкәләрендә күрһәткәндәр. Мәскәү, Санкт-Петербург, Лос-Анджелес тамашасылары ла юғары баһалаған. Прокат мәлендә ике меңдән ашыу видео һәм яҙма яуап килгән, 55 социаль күрһәтеү ойошторолған.
Иҫегеҙгә төшөрәбеҙ, «Беренсе республика» Мәскәүҙә һәм Чебоксарҙа үткән кино фестивалдәрендә ҡатнашты һәм «Иң яҡшы сценарий» (Таңсулпан Бабичева, Гөлсәсәк Саламатова), «Ҡуйыусы рәссамдың иң яҡшы эше» (Рөстәм Баймөхәмәтов) номинацияларында, FESTPRO Мәскәү халыҡ-ара кино фестивале номинацияларында еңеү яуланы.
Сығанаҡ: Художественный фильм «Первая Республика» Булата Юсупова посмотрели около 40000 человек
 ","
	Шаршамбы, 24 июль 2019",Яңылыҡтар,Na
https://kulturarb.ru/ba/news/v-ufe-vpervye-vystupit-organist-kafedralnogo-sobora-vo-frankfurte-andreas-boltc-copy, Өфөлә тәүге тапҡыр органист Анбреас Болтц сығыш яһай ,Na,"

11 октябрҙә Хөсәйен Әхмәтов исемендәге Башҡорт дәүләт филармонияһы сәхнәһендә тәүге тапҡыр органист Андреас Болтц сығыш яһай.
Уның концерт «SAUERFEST» Халыҡ-ара орган фестивале барышында үтәсәк. Концерт программаһында: Луи Вьерн, Зигфрид Карг-Элерт, Николя де Гриньи, Густав Холст. Башлана 19:00 сәғәттә.
Тулыраҡ: В Уфе впервые выступит органист Кафедрального собора во Франкфурте Андреас Болтц
 ","
	Шишәмбе, 23 июль 2019",Яңылыҡтар,Na
https://kulturarb.ru/ba/news/respublikabyҙҙa-shәһit-hoҙajbirҙin-isemendәge-premiyaғa-eshtәr-ҡabul-itelә, Республикабыҙҙа Шәһит Хоҙайбирҙин исемендәге премияға эштәр ҡабул ителә ,Na,"

Башҡортостан Хөкүмәте ҡарамағындағы Шәһит Хоҙайбирҙин исемендәге премияны тапшырыу буйынса комиссия документтар ҡабул итә башланы. Положениеға ярашлы, премия 2018 йылдың сентябренән 2019 йылдың авгусына тиклем сыҡҡан иң яҡшы әҫәрҙәр өсөн журналистарға, шулай уҡ журналистар коллективына тапшырыла.
Дәғүәселәрҙең эштәре репортаж, очерк, документаль повесть һәм публицистик мәҡәлә; теле- һәм радиотапшырыу; фотоэштәр серияһы формаһында булырға тейеш. Улар республика, Рәсәй йәки сит ил баҫма йәки электрон киң мәғлүмәт сараларында; айырым китап булып сығыуы шарт. Конкурс әҫәрҙәре темаларына замандаштарҙың образдары, халыҡтар дуҫлығы һәм милли мәҙәниәттәрҙең байлығы, гражданлыҡ тыныслығы һәм йәмғиәттәге татыулыҡ, республиканыү социаль-иҡтисади үҫеше инә.
Материалдар 2019 йылдың 1 сентябренә тиклем түбәндәге адрес буйынса ҡабул ителә: 450079, Өфө ҡалаһы, Октябрҙең 50 йыллығы урамы, 13, Башҡортостан Журналистар союзы, 912-се офис (Матбуғат йортоноң 9-сы ҡатында). Телефон (факс): (347) 276-42-66.
Ижади бәйгенең положениеһын һылтанма буйынса үтеп ҡарағыҙ.
 ","
	Шишәмбе, 23 июль 2019",Яңылыҡтар,Na
https://kulturarb.ru/ba/news/bashҡortostan-vәkildәre-vladimir-һabantujynda-tәүgә-syғysh-yaһany, Башҡортостан вәкилдәре Владимир һабантуйында тәүгә сығыш яһаны ,Na,"

Владимирҙағы һабантуйҙа республика вәкилдәре беренсегә сығыш яһаны. «Башинформ» мәғлүмәт агетлығы хәбәр итеүенсә, Башҡортостандан «Сәйетбаба» ансамбле һәм Мәскәү башҡорттары ҡоролтайынан «Сәсән» коллективы байрамды биҙәне.        

«Һабантуйҙа башҡорттар беренсегә күрһәтелде – был тарихи ваҡиға булып тора. Владимир ерендә ҡурай моңо яңғыраны, башҡорт бейеүҙәре, йырҙар башҡарылды. Өлкәлә йәшәгән башҡорттар һабантуйға күпләп килде, барыһы ла рәхмәт һүҙен йәлләмәне, күҙ йәштәрен тыйманы. Байрам һуңында беҙҙең ойошма башҡорттар менән тулыланды», - тине Владимир өлкәһе башҡорттары ҡоролтайы етәксеһе Лиана Әхмәтшина.

Аҙаҡтан ул һабантуйҙы үткәрергә ярҙам иткән Бөтә донъя башҡорттары ҡоролтайына һәм БР мәҙәниәт министрлығына, Мәскәү башҡорттары ҡоролтайына, Башҡортостандың Халыҡтар дуҫлығы йортона, «Сәйетбаба» тарихи-мәҙәниәт үҙәгенә рәхмәт белдерҙе.    
 
 ","
	Шишәмбе, 23 июль 2019",Яңылыҡтар,Na
https://kulturarb.ru/ba/news/tujmazy-tatar-drama-teatry-mәskәүҙә-gastroldәr-menәn-syғysh-yaһaj, Туймазы татар драма театры Мәскәүҙә гастролдәр менән сығыш яһай ,Na,"

28 һәм 29 сентябрҙә Туймазы татар драма театры «Модерн» Мәскәү драма театры сәхнәһендә сығыш яһай. Татар театрының гастролдәре Башҡортостан Республикаһының 100 йыллығына арнала.
28 сентябрҙә Туймазы татар драма театры Мәскәү тамашасына «Әлдермештән Әлмәндәр» комедияһын тәҡдим итәсәк. Ҡуйыусы-режиссер - Башҡортостандың атҡаҙанған артисы Азат Йыһаншин, ҡуйыусы-рәссам - Юлиә Гилязева, композитор – Башҡортостандың атҡаҙанған сәнғәт эшмәкәре Ришат Сагитов. Башлана сәғәт 17:00.
29 сентябрҙә – «Игеҙәктәр» спектакле күрһәтәсәк. Ҡуйыусы-режиссер Ильнур Муллабаев, рәссам - Рустам Баймухаметов, композитор - Илшат Яхин. Башлана сәғәт 18:00.
Сығанаҡ: Туймазинский татарский драматический театр выступит с гастролями в Москве

 ","
	Дүшәмбе, 22 июль 2019",Яңылыҡтар,Na
https://kulturarb.ru/ba/news/vserossijskij-teatralnyj-marafon-prodolzhaetsya-copy, Бөтә Рәсәй театраль марафоны дауам итә ,Na,"

Тулы мәғлүмәт бында: https://kulturarb.ru/ru/news/vserossijskij-teatralnyj-marafon-prodolzhaetsya
 ","
	Дүшәмбе, 22 июль 2019",Яңылыҡтар,Na
https://kulturarb.ru/ba/news/mәҙәni-yal-kөndәre-3, Мәҙәни ял көндәре ,Na,"

«Башҡортостандың мәҙәни донъяһы» инетрнет-порталы ял көндәренә һеҙҙгә мәҙәни программаһын тәҡдим итә.
Программа бында: https://kulturarb.ru/ru/news/kulturnye-sobytiya-ufy-na-predstoyashhie-vyhodnye-20-21-iyulya
 ","
	Йома, 19 июль 2019",Яңылыҡтар,Na
https://kulturarb.ru/ba/news/v-ufe-v-chetvertyj-raz-projdyot-festival-vladimir-spivakov-priglashaet-copy, Өфөлә дүртенсе тапҡыр «Владимир Спиваков саҡыра…» фестивале үтәсәк ,Na,"

17, 18 и 19 сентябрҙә «Башҡортостан» Дәүләт концерт залында дүртенсе тапҡыр «Владимир Спиваков саҡыра…» Бөтә Рәсәй фестивале үтәсәк.
Саралар кисе сәғәт 7-лә башлана. Билеттар «Башҡортостан» ДКЗ сайтында – gkzbashkortostan.ru.
Тулыраҡ: https://kulturarb.ru/ru/news/v-ufe-v-chetvertyj-raz-projdyot-festival-vladimir-spivakov-priglashaet
 ","
	Йома, 19 июль 2019",Яңылыҡтар,Na
https://kulturarb.ru/ba/news/sibaj-filarmoniyaһy-tөҙөklәnә, Сибай филармонияһы төҙөкләнә ,Na,"

«Башҡортостандың 100 йыллығына – 100 объект» программаһына ярашлы, төҙөлөш башланды. Бынан бер нисә йыл элек Сибай ҡала филармонияһында янғын сығып, бина тулыһынса тиерлек юҡҡа сыҡҡайны.
Сибай филармонияһы директоры Айбулат Ҡотошев әйтеүенсә, архитектура яғынан филармония үҙенсәлекле. Шуға күрә бинаның тышҡы йөҙө үҙгәрмәй. Әле һикһәнгә яҡын кеше эшкә йәлеп ителгән.
Заманса реконструкцияланған бина йыл башында сафҡа инергә тейеш.
 
 ","
	Йома, 19 июль 2019",Яңылыҡтар,Na
https://kulturarb.ru/ba/news/өfөlә-jәjlәү-bashҡort-ҡymyҙy-etno-festivale-үtәsәk, Өфөлә «Йәйләү» башҡорт ҡымыҙы этно-фестивале үтәсәк ,Na,"

27-28 июлдә «Аҡбуҙат» ипподромында «Йәйләү» башҡорт ҡымыҙы этно-фестивале үтә. Ул башҡорт ҡымыҙының данын киңерәк таратыу маҡсатынан уҙғарыла.
Байрамға Башҡортостан райондарынан ҡымыҙ етештереүселәр йыйыла, улар Өфөгә үҙ продукцияһын алып килә. Сарала ҡымыҙ бешеүселәр йыйылышы һәм уҡытыу үтә. Шулай уҡ улар үҙенең ҡымыҙын республикала иң яҡшы тип атау хоҡуғына бәйгелә көс һынашасаҡ.
Программала этно-йәрминкә, концерт, балалар һәм өлкәндәр өсөн оҫталыҡ дәрестәре, этно-ихата һәм балалар зонаһы көтөлә. Ҡымыҙ-бары һәм сәйхана менән ял зонаһы, шулай уҡ «Ашмаркет» ризыҡ фестивале ойошторола. Фестивалдең икенсе көнөндә ғаилә менән «Терра Башҡортостан» ат-спорт турнирының сираттағы этабында ат сабышын ҡарарға мөмкин.
Сығанаҡ: https://kulturarb.ru/ru/news/v-ufe-sostoitsya-masshtabnyj-etno-festival-bashkirskogo-kumysa-jajlyau
 ","
	Йома, 19 июль 2019",Яңылыҡтар,Na
https://kulturarb.ru/ba/news/obyavlena-konkursnaya-programma-iv-mezhdunarodnogo-kinofestivalya-serebryanyj-akbuzat-copy, «Көмөш Аҡбуҙат» халыҡ-ара кино фестиваленең программаһы иғлан ителде ,Na,"

24 – 27 августта Өфөлә «Көмөш Аҡбуҙат» IV Халыҡ-ара милли һәм этник кино фестивале үтә. Фестивалдең асыу тантанаһы 24 августта «Башҡортостан» Дәүләт концерт залында уҙа.
Билдәлйбеҙ, быйыл беренсе тапҡыр конкурс программаһында социаль һәм мотивация номинациялар өҫтәп ҡуйылды.
Конкурстан тыш программала һуңғы йылдарҙа төшөрөлгән Башҡортостандың уйын һәм анимация ҡыҫҡа метражлы фильмдары, шулай уҡ, Рәсәй һәм сит илдәрҙең документаль картиналары, башҡорт киноһына нигеҙ һалыусы Әмир Абдразаҡовтың фильмдары күрһәтелә. Шулай уҡ кино сәнғәте буйынса күренекле эшмәкәрҙәр менән осрашыуҙар, «Түңәрәк өҫтәлдәр», күргәҙмәләр ойоштороласаҡ.
Әйткәндәй, быйылғы «Көмөш Аҡбуҙат»та 48 фильм ҡатнаша. Жюри ағзаһы – танылған театр һәм кино актеры, Рәсәй Федерацияһының халыҡ артисы Сергей Шакуров.
Фестивалгә инеү ирекле.
Фотола – фестивалдең программаһы.
Сығанаҡ: Объявлена конкурсная программа IV Международного кинофестиваля «Серебряный Акбузат»
 
 ","
	Кесе йома, 18 июль 2019",Яңылыҡтар,Na
https://kulturarb.ru/ba/news/rudolf-nuriev-isemendәge-balet-sәnғәte-festivaleneң-programmaһy, Рудольф Нуриев исемендәге балет сәнғәте фестиваленең программаһы ,Na,"

Өфөлә 7 сентябрҙән алып 24 сентябргә тиклем Башҡорт дәүләт опера һәм балет театрында  Рудольф Нуриев исемендәге XXII Халыҡ-ара балет сәнғәте фестивале үтә. Сәнғәт оҫталары форумы «Шахерезада», «Шопениана», «Половецкие пляски» тигән балеттар менән асыла.
Халҡыбыҙҙың талантлы улы Рудольф Нуриев исемен йөрөткән мәртәбәле фестиваль республикабыҙҙың ижади тормошонда айырым бер урын биләп тора.
Фестиваль 1993 йылда уның тәҡдиме менән ойошторола башлай. Сарала Рәсәйҙән, сит илдәрҙән билдәле бейеү оҫталары, театр труппалары ҡатнаша. Быйылғы фестивалдең географияһы тағы ла киңәйә. Башҡорт дәүләт опера һәм балет театрының матбуғат хеҙмәте хәбәр итеүенсә, фестивалдә «Кремлёвский балет» һәм Рәсәйҙең Ҙур театрҙың (Мәскәү), Мариин һәм Михайлов театрының (Санкт-Петербург), Б.Эфманың балет театрының, Л.Якобсондың балет театрының (Санкт-Петербург), М.Йәлил Татар опера һәм балет театрының, Словакия милли театрының солистары ҡатнашасаҡ. Шулай уҡ  Бавария иленән Мәскәү, Екатеринбург, Силәбе ҡалаларынан балет труппаларының килеүе көтөлә.
Фестивалдең программаһы афишала.
Сығанаҡ: Известна программа XXII Международного фестиваля балетного искусства имени Рудольфа Нуреева 
 ","
	Кесе йома, 18 июль 2019",Яңылыҡтар,Na
https://kulturarb.ru/ba/news/vladivostokta-bashҡort-tatar-mәҙәniәte-muzejy-asylasaҡ, Владивостокта башҡорт - татар мәҙәниәте музейы асыласаҡ ,Na,"

Владивостокта башҡорт - татар мәҙәниәте музейы асыласаҡ. Музей асыуҙы ҡала депутаты Таһир Ибәшев ойоштора. Был тәҡдим менән ул быйылғы һабантуйҙа сығыш яһаған.

«Музейға революцияға тиклемге көнкүреш кәрәк-яраҡтары ҡуйыласаҡ. Күп ғаиләләрҙә бындай тарихи әйберҙәр һаҡланып ҡалған», — тине ул.

Сығанаҡ: https://kulturarb.ru/ru/news/vo-vladivostoke-planiruyut-otkryt-muzej-bashkirskoj-i-tatarskoj-kultury 
 ","
	Кесе йома, 18 июль 2019",Яңылыҡтар,Na
https://kulturarb.ru/ba/news/ansambl-pesni-i-tanca-miras-vystupit-na-festivalyah-v-bolgarii-copy,  «Мираҫ» йыр һәм бейеү ансамбле Болгарияла фестивалдәрҙә ҡатнашасаҡ ,Na,"

Өфөнөң «Мираҫ» йыр һәм бейеү ансамбле Болгарияла ике халыҡ-ара фестивалдәрҙә иң сағыу номерҙары менән сығыш яһарға әҙерләнә – «Велико Тырново» ХХII Халыҡ-ара фольклор фестивалендә һәм  «Варна» ХХVIII Халыҡ-ара фольклор фестивалендә.
«Мираҫ» ансамбле тамашасыларға башҡорт һәм рус мәҙәниәтен тәҡдим итәсәк, ансамблдең оркестры халыҡ инструменттарының күп төрлөлөгөн күрһәтәсәк. Артистар ике сараның да төп шартын үтәп – фонограммаһыҙ музыка башҡарып сығыш яһаясаҡ.
Белешмә өсөн:  
«Велико Тырново» ХХII Халыҡ-ара фольклор фестивале — 1998 йылдан бирле боронғо баш ҡаланың мәҙәни тормошонда оло сара булып тора. Үҙенең башланғанынан бирле фестивалде CIOFF Халыҡ-ара традицион сәнғәт һәм фольклор фестивалдәре ойошмаларының халыҡ-ара советы үткәрә.    
Велико-Тырново Болгарияның боронғо баш ҡалаһы булып тора. Унда йыл һайын донъяның иң яҡшы музыкаль һәм бейеү фольклор ансамблдәре йыйыла һәм оло фольклор фиестаһында ҡатнаша. Быйыл унда Аргентина, Египет, Көньяҡ Африка, Ҡытай, Колумбия, Панама, Рәсәй һәм Болгария артистары йыйыласаҡ.
Сығанаҡ: Ансамбль песни и танца «Мирас» выступит на фестивалях в Болгарии
 
 ","
	Кесе йома, 18 июль 2019",Яңылыҡтар,Na
https://kulturarb.ru/ba/news/ҡyrғyҙstandyң-rәsәjҙәge-ilseһe-mostaj-kәrim-һәjkәlenә-sәskәlәr-һaldy, Ҡырғыҙстандың Рәсәйҙәге илсеһе Мостай Кәрим һәйкәленә сәскәләр һалды ,Na,"

Бөгөн Ҡырғыҙстандың Рәсәйҙәге илсеһе Аликбек Джекшенкулов Өфөгә рәсми сәфәр менән килде. Дипломат башҡорт шағиры Мостай Кәримдең һәйкәле янында булды һәм уға сәскәләр һалды. 

«Мостай Кәрим кеүек беҙҙең совет яҙыусылары әйткән ҡиммәттәр әлеге ваҡыттағы кеүек дөйөм кешелек ҡиммәттәре, шул иҫәптән рух етешмәгән мәлдә айырыуса ныҡ кәрәк. Ҡырғыҙстанда Мостай Кәримде бөйөк шағир һәм Сыңғыҙ Айытматовтың ҙур дуҫы тип ҡабул итәләр» , — тине Аликбек Джекшенкулов. 

Церемония аҙағында илсе ҡырғыҙ сәйәсмәндәре һәм мәҙәниәт, сәнғәт әһелдәре быйыл көҙгөһөн Мостай Кәримдең тыуыуына йөҙ йыл тулыуға арналған байрам сараһында ҡатнашасаҡ тип белдерҙе.
Сығанаҡ: Посол Киргизии в России возложил цветы к памятнику Мустаю Кариму
 ","
	Шаршамбы, 17 июль 2019",Яңылыҡтар,Na
https://kulturarb.ru/ba/news/asҡar-abdrazakov-salauat-yulaev-ordeny-menәn-bүlәklәne, Асҡар Абдразаков Салауат Юлаев ордены менән бүләкләнде ,Na,"

Башҡортостандың халыҡ артисы, Мариин театры солисы, Башҡорт опера һәм балет театрының саҡырылған солисы Асҡар Абдразаҡовты Салауат Юлаев ордены менән бүләкләнеләр. Башҡортостан башлығы вазифаһын ваҡытлыса башҡарыусы Радий Хәбиров артистың илле йәше тулған көндө ҡул ҡуйған указда әйтелгәнсә, орден юғары һөнәри оҫталығы һәм мәҙәниәтте һәм сәнғәтте үҫтереүгә ҙур өлөш индергәне өсөн тапшырылды.
Сығанаҡ: https://kulturarb.ru/ru/news/askar-abdrazakov-nagrazhden-ordenom-salavata-yulaeva 
 
 ","
	Шаршамбы, 17 июль 2019",Яңылыҡтар,Na
https://kulturarb.ru/ba/news/theatrehd-proektyn-afishaһy-2, TheatreHD проектын афишаһы ,Na,"

16 июль 19.30 сәғ. – «ЛЕБЕДИНОЕ ОЗЕРО» (Великобритания), Синема Парк (Галерея ART).
17 июль 19.00 сәғ. – «ФРАНКЕНШТЕЙН» спектакле (Великобритания), Киномакс (ТРК «Планета»).
20 июль 15.00 сәғ. – «МОЛОДОЙ ПИКАССО» фильмы (Великобритания), Киномакс (ТРК «Планета»).
21 июль 13.00 сәғ. – «ЛЕОНАРДО HD» (Великобритания), Синема Парк (Галерея ART).
21 июль 18.00 сәғ. – «ВСЁ О ЕВЕ» спектакле (Великобритания), Синема Парк (Галерея ART).
23 июль 19.30 сәғ. – «RSC: УКРОЩЕНИЕ СТРОПТИВОГО» (Великобритания), Синема Парк (Галерея ART).
24 июль 19.00 сәғ. – «ДИАЛОГИ КАРМЕЛИТОК» операһы (США), Киномакс (ТРК «Планета»).
28 июль 13.00 сәғ. – «БЕРНИНИ» (Великобритания), Синема Парк (Галерея ART).
28 июль 18.00 сәғ. – «КАРМЕН-СЮИТА / ПЕТРУШКА» (Россия), Синема Парк (Галерея ART).
30 июль 19.30 сәғ. – «МАЛЕНЬКИЙ ОСТРОВ» (Великобритания), Синема Парк (Галерея ART).
31 июль 19.00 сәғ. – «ВСЕ МОИ СЫНОВЬЯ» (Великобритания), Киномакс (ТРК «Планета»).
Сығанаҡ: https://kulturarb.ru/ru/news/raspisanie-pokazov-proekta-theatrehd-do-konca-iyulya 
 ","
	Шишәмбе, 16 июль 2019",Яңылыҡтар,Na
https://kulturarb.ru/ba/news/өfөlә-jәsh-tamashasy-perm-teatry-syғysh-yaһaj, Өфөлә Йәш тамашасы Пермь театры сығыш яһай ,Na,"

15 сентябрҙән 20 сентябргә тиклем Өфөлә Мостай Кәрим исемендәге Милли йәштәр театры сәхнәһендә Йәш тамашасы Пермь театры сығыш яһай. Спектаклдәр «Ҙур гастролдәр» федераль маҡсатлы программаһы сиктәрендә барасаҡ. Өфө тамашасына Пермь театры 6 спектакль күрһәтәсәк.
15 сентябрҙә 12.00 сәғәттә һәм 16 сентябрҙә 11.00, 15.00 сәғәттәрҙә – «Колдунья и платяной шкаф» спектакле
15 сентябрҙә 18.00 сәғәттә – «Еще не вечер» лирик комедияһы
17 сентябрҙә 15.00,19.00 сәғәттәрҙә –  «Капитаны песка» спектакле
18 һәм 19 сентябрҙә 11.00 сәғәттә – «Чемоданное настроение» спектакле
18 һәм 19 сентябрҙә 19.00 сәғәттә – «Первая любовь» спектакле
20 сентябрҙә 19.00 сәғәттә – «Еврейское счастье» спектакле
Сығанаҡ: В Уфе в рамках программы «Большие гастроли» выступит Пермский театр юного зрителя
 ","
	Шишәмбе, 16 июль 2019",Яңылыҡтар,Na
https://kulturarb.ru/ba/news/bashҡortostan-filmdary-bөtә-rәsәj-festivalendә-eңep-syҡty, Башҡортостан фильмдары Бөтә Рәсәй фестивалендә еңеп сыҡты ,Na,"

Үткән ялдарҙа Туапсе ҡалаһының «Орленок» балалар үҙәгендә XXIII Бөтә Рәсәй визуаль сәнғәт фестивале уҙҙы, ул күренекле режиссер Станислав Говорухин иҫтәлегенә бағышланды. Ошо тураһында «Шонҡар» Башҡортостан йәштәр журналы редакцияһы хәбәр итте.
Башҡортостандан танылған режиссер Руслан Юлтаевтың «Кластан тыш дәрес» фильмы бер юлы ике номинацияла еңеп сыҡты. «Кино сәнғәтендә балалар» номинацияһында төп ролде башҡарыусы Азамат Шаһисолтанов еңеүсе тип билдәләнде. Ә фильм режиссеры Руслан Юлтаев фестивалдең «Донъя изгелеге өсөн» тигән махсус премияһына лайыҡ булды.
 Шулай уҡ Башҡортостандан «Һеңлекәш» фильмы ла еңеүселәр рәтендә. Төп ролде башҡарыусы Марта Тимофеева «Иң яҡшы бала роле» номинацияһында еңеп сыҡты, ә фильм актеры һәм режиссеры Александр Галибин йәнә «Донъя изгелеге өсөн» махсус премияһына эйә булды.
Әйткәндәй, фстивалдә Рәсәйҙең 80 төбәгенән 4 меңгә яҡын бала, 120 билдәле актер һәм режиссер ҡатнашҡан.
 ","
	Шишәмбе, 16 июль 2019",Яңылыҡтар,Na
https://kulturarb.ru/ba/news/v-ramkah-proekta-kultura-maloj-rodiny-teatry-respubliki-gotovyat-devyat-premernyh-postanovok-copy, Республика театрҙары яңы миҙгелгә 9 премьера әҙерләй ,Na,"

Республика театрҙары яңы миҙгелгә 9 премьера әҙерләй. Спектаклдәр «Берҙәм Рәсәй» партияһының «Кесе Ватан мәҙәниәте» проекты буйынса ҡуйыла. Исемлектә Стәрлетамаҡ, Салауат, Туймазы, Сибай, Өфө театрҙары бар. Уларға дәүләттән 57 миллион һум бүленде.
«Был аҡса яңы спекталдәр ҡуйыу өсөн кәрәкле ҡорамалдар алыу, кейем тегеү һәм башҡа кәрәк-яраҡтарға тотонола», – тинеләр ойоштороусылар.
Бынан тыш, театрҙарға гастролдәр өсөн автобустар бирелде.
Тулыраҡ бында: В рамках проекта «Культура малой Родины» театры республики готовят девять премьерных постановок
 ","
	Шишәмбе, 16 июль 2019",Яңылыҡтар,Na
https://kulturarb.ru/ba/news/bashҡortostanda-ҡosh-yuly-bashҡort-bard-jyry-festivale-uҙҙy, Башҡортостанда «Ҡош юлы» башҡорт бард йыры фестивале уҙҙы ,Na,"

13 июлдә Ишембай районының Аҙнай ауылы эргәһендә «Ҡош юлы-2019» башҡорт бард йыры фестивале уҙҙы. Һигеҙенсе тапҡыр ойошторолған сара быйыл да сәнғәткә, шиғриәткә ғашиҡ йәштәрҙе бер майҙанға тупланы.
Быйыл шиғриәт бәйгеһендә Айһылыу Дауытова гран-при яуланы. Бынан тыш, гитарала уйнап йырлаусылар бәйгеһендә төп бүләк Нәғим Шәриповҡа тейҙе.
Әйткәндәй, фестиваль программаһына, ижади бәйгеләрҙән тыш, волейбол, футбол кеүек спорт ярыштары, шулай уҡ тимбилдинг, түңәрәк өҫтәл инде. Таланттар байрамы «Беҙ бергә» төркөмөнөң концерты менән тамамланды.
Фестивалде ойоштороусылар изге маҡсатҡа ынтыла - яңы һәләттәр асыу, үҫеп килгән быуында башҡорт теленә, музыка ҡоралына һөйөү тәрбиәләү, сәләмәт тормошто пропагандалай.
Автор йәштәр ижадын юғары баһалаған өсөн Бөтә донъя башҡорттары ҡоролтайына рәхмәт белдерҙе.
 ","
	Шишәмбе, 16 июль 2019",Яңылыҡтар,Na
https://kulturarb.ru/ba/news/өfөlә-organ-festivale-үtәsәk, Өфөлә орган фестивале үтәсәк ,Na,"

26 сентябрҙә Өфөлә Хөсәйен Әхмәтов исемендәге Башҡорт дәүләт филармонияһында «Viva, Sauer!» прграммаһы менән «SAUERFEST» XIII Халыҡ-ара орган фестивале үҙ эшен башлай.
Быйыл форумды өфө органистары асалар, улар – Башҡортостандың халыҡ артисы Владислав мортазин, Башҡортостандың атҡаҙанған артисткаһы Эльвира Хайрутдинова һәм Бөтә Рәсәй, халыҡ-ара конкурстар дипломанты Эльвира Ямалова.
Тулыраҡ бында: Известна дата начала Международного органного фестиваля в Уфе
 ","
	Дүшәмбе, 15 июль 2019",Яңылыҡтар,Na
https://kulturarb.ru/ba/news/yryburҙa-rauil-bikbaevҡa-iҫtәlekle-taҡtatash-asylғan, Ырыбурҙа Рауил Бикбаевҡа иҫтәлекле таҡтаташ асылған ,Na,"

Башҡортостандың халыҡ шағиры, Салауат Юлаев исемендәге дәүләт премияһы лауреаты, Дәүләт Йыйылышы – Ҡоролтайҙың элекке депутаты, филология фәндәре докторы, Өфө ҡалаһының почетлы гражданы Рауил Бикбаевтың тыуған ауылы Ғәбдрафиҡта хәтер көнө уҙҙы һәм таҡтаташ асыу тантанаһы ойошторолдо.
Уҙған сарала Зәки Әлибаев, Тамара һәм Хисмәт Юлдашевтар, Фәрзәнә Аҡбулатова, Фәнил Бүләков, Мөнир Ҡунафин, Нурислам Ҡалмантаев, Ислам Төхвәтуллин, шағирҙың ғаиләһе – Фәриҙә Яҡуп ҡыҙы, Артур, килене, ейәндәре һәм яҡташтары ҡатнашты.
 Ә Кичкасс ауылында Рауил Бикбаевтың тормошона һәм ижадына бағышланған «Халҡыма хат» фильмы (режиссер Радик Килмәмәтов, сценарийҙың авторы – Сәлимә Батисова) күрһәтелде.
Фотоһүрәт социаль селтәренән.
 ","
	Дүшәмбе, 15 июль 2019",Яңылыҡтар,Na
https://kulturarb.ru/ba/news/vladimir-spivakov-fondynyң-jәsh-muzykanttar-17-se-dauahanaһynda-syғysh-yaһany, Владимир Спиваков фондының  йәш музыканттар 17-се дауаханаһында сығыш яһаны ,Na,"

Владимир Спиваков фондының  мәрхәмәтлек проекты менән йәш музыканттар Өфөнөң 17-се дауаханаһындағы тиҫтерҙәре алдында сығыш яһаны. 
 ","
	Дүшәмбе, 15 июль 2019",Яңылыҡтар,Na
https://kulturarb.ru/ba/news/mәҙәni-yal-kөndәre-2, Мәҙәни ял көндәре ,Na,"

«Башҡортостандың мәҙәни донъяһы» инетрнет-порталы ял көндәренә һеҙҙгә мәҙәни программаһын тәҡдим итә.
Программа бында: https://kulturarb.ru/ru/news/kulturnye-sobytiya-ufy-na-predstoyashhie-vyhodnye-13-14-iyulya 
 ","
	Йома, 12 июль 2019",Яңылыҡтар,Na
https://kulturarb.ru/ba/news/fotograf-kөnө-menәn, Фотограф көнө менән! ,Na,"

12 июль - Рәсәйҙә фотограф көнө билдәләнә. 
Был датаны изге көн шағирә Вероника, фотоһүрәттәр булған нәзәкәтлек. Был көндө шулай уҡ компанияһына нигеҙ һала донъяға килә Кодак – Джордж Истмен, бөтөнләй яңы кимәлгә сығарыуға өлгәште. ул оҫта һүрәт.
Фотографтары эштәренең төп маҡсаты – был үҙенсәлекле һәм сифатлы фотографиялар, етештереү процесы төшөрөү.
Һеҙгә ҡыҙыҡлы фаҡттар тәҡдим итәбеҙ: https://kulturarb.ru/ru/news/12-iyulya-den-fotografa-12-interesnyh-faktov 
 ","
	Йома, 12 июль 2019",Яңылыҡтар,Na
https://kulturarb.ru/ba/news/yaҡtashtarybyҙ-ҡaҙaғstanda-shatlyҡ-festivalendә-eңeү-yaulany, Яҡташтарыбыҙ Ҡаҙағстанда «Шатлыҡ» фестивалендә еңеү яуланы ,Na,"

Ҡаҙағстанда балалар ҡатнашлығында «Шатлыҡ» халыҡ-ара йыр һәм бейеү фестивале үтте. Быйыл уға тәүге тапҡыр Мәскәүҙең «Илһам» театры ла саҡырылды.
Коллектив данын илдең баш ҡалаһында даими шөғөлләнгән балалар менән бергә Башҡортостандан да бер төркөм һәләтле уҡыусылар яҡланы. Йәш таланттар башҡорт йырҙары һәм бейеүҙәре менән сығыш яһаны.
Фестиваль һөҙөмтәләре буйынса 23 илдән килгән коллективтар араһында «Илһам» театры беренсе дәрәжә диплом менән бүләкләнде.
 ","
	Йома, 12 июль 2019",Яңылыҡтар,Na
https://kulturarb.ru/ba/news/bashҡortostan-halyҡ-artisy-asҡar-abdrazaҡovtyң-yubilejyna-arnap, Башҡортостан халыҡ артисы Асҡар Абдразаҡовтың юбилейына арнап ,Na,"

Бөгөн, 11 июлдә, Рәсәйҙең опера йырсыһы, Башҡортостан Республикаһының халыҡ артисы, Мариинск театры солисы, Башҡортостан башлығының мәҙәниәт һәм сәнғәт буйынса кәңәшсеһе Асҡар Абдразаҡов үҙенең 50-йәшлек юбилейын билдәләй.
Тулыраҡ бында: К юбилею народного артиста Башкортостана Аскара Абдразакова
Асҡар Әмир улы Абдразаҡов 1969 йылдың 11 июлендә Өфө ҡалаһында тыуған. Өфө дәүләт сәнғәт институтын профессор Миләүшә Мортазина класын тамамлай, 1991 йылдан Башҡорт дәүләт опера һәм балет театры солисы һәм СССР-ҙың халыҡ артисы, профессор Ирина Архипова класы буйынса Мәскәү консерваторияһы аспиранты. Башҡортостандың халыҡ артисы (1994 йыл), Глинка исемендәге Бөтә Союз конкурсы (IV премия һәм Өмөт призы), Ф. Шаляпин исемендәге Халыҡ-ара конкурстың Беренсе премияһы (1993), Преторияла булып үткән Халыҡ-ара Unisa Trensnet конкурсының Беренсе премияһы һәм Алтын миҙалы (1994) лауреаты, Афиналағы Халыҡ-ара Maria Gallas Grand Prix конкурсында Гран-при яулаған йырсы Рәсәйҙә генә түгел, сит илдә лә киң билдәле. Хәҙер йырсының репертуарында опера партиялары байтаҡ. Улар араһында В. Моцарттың «Реквием»ы, Дон Базилио (Дж. Россини, «Севилья цирюльнигы»), Спарафучилле (Дж. Верди, «Риголетто»), Бөйөк инквизитор (Дж. Верди, «Дон Карлос»), бас партия (Дж. Пуччини, «Месса Глория»), Гремин (П. И. Чайковский, «Евгений Онегин»), Кончак (Бородин, «Кенәз Игорь»), Варяг ҡунағы (Римский-Корсаков, «Садко»), Пимен (Мусоргский, «Борис Годунов») һәм башҡалар.
 ","
	Кесе йома, 11 июль 2019",Яңылыҡтар,Na
https://kulturarb.ru/ba/news/film-sestryonka-po-povesti-m-karima-poluchil-priz-kinofestivalya-alye-parusa-arteka-copy, Мостай Кәримдең әҫәре буйынса төшөрөлгән «Һеңлекәш» фильмы «Иң изге фильм» исеменә лайыҡ булды ,Na,"

Мостай Кәримдең «Беҙҙең өйҙөң йәме» әҫәре буйынса төшөрөлгән «Һеңлекәш» фильмы ошондай номинацияла еңеү яулаған. Картина Ҡырымда үткән «Артектың алһыу елкәндәре» халыҡ-ара балалар киноһы фестивалендә ҡатнашҡан. 
Төп ролде башҡарған 9 йәшлек Марта Тимофеева «Иң яҡшы актриса ҡыҙ» номинацияһында бүләкләнгән.

«Фильмға төшкәндә башҡортса өйрәндем», - ти Марта.

Кинофестивалдең конкурс программаһында Ҡытай, Америка Ҡушма Штаттары, Германия фильмдары күрһәтелгән. «Һеңлекәш» фильмы бер нисә халыҡ-ара фестивалдә ҡатнашты. Ул Башҡортостанда тамашасыларға октябрҙә – Мостай Кәримдең тыуыуына 100 йыл тулған көндәрҙә тәҡдим ителә.
Сығанаҡ: Фильм ""Сестрёнка"" по повести М. Карима получил приз кинофестиваля «Алые паруса Артека»
 ","
	Кесе йома, 11 июль 2019",Яңылыҡтар,Na
https://kulturarb.ru/ba/news/bashҡortostanda-yal-kөndәrendә-jәshtәr-өsөn-nindәj-festivaldәr-uҙa, Башҡортостанда ял көндәрендә йәштәр өсөн ниндәй фестивалдәр уҙа? ,Na,"

Ял көндәрендә республикала йәштәр өсөн бер нисә фестиваль ойошторола:
Күгәресен районында «Мораҙым — FEST — 2019» башҡорт йәштәре йыйыны үтә. Унда спорт ярыштары, концерт һәм дискотека була. Популяр музыкант Заһир Зәйнетдинов байрамдың төп ҡунағы итеп саҡырылған.
Ейәнсура районында «Аманат дуҫтарын йыя» фестивале уҙа. Унда танылған йырсылар Венер Абдуллин, Вилдан Яруллин сығыш яһай.
Ишембай районы Аҙнай ауылында «Ҡош юлы» бард фестивале ойошторола.
Йылайыр районында «Алға, Урал аръяғы» фестивалендә ҡатнашырға мөмкин. Уның барышында бокс оҫталары асыҡ беренселектә көс һынаша ала.
 ","
	Кесе йома, 11 июль 2019",Яңылыҡтар,Na
https://kulturarb.ru/ba/news/bashҡortostanda-iң-yaҡshy-student-һәm-mәktәp-teatryn-bildәlәnelәr, Башҡортостанда иң яҡшы студент һәм мәктәп театрын билдәләнеләр ,Na,"

Межгорье ҡалаһынан «Пауза» төркөмө мәктәп театрҙары араһында беренсе булһа, «Волга буйы театрҙары» конкурсының иң яҡшы студент театры исеменә Башҡорт Дәүләт педагогия университетының «Ҡорос» театры лайыҡ тип табылды.
Конкурстың баш федераль инспектор Михаил Закомалдин «Ҡорос»тарҙың репетицияһын ҡараны, буласаҡ педагогтарҙан актер һөнәренең уларға ниңә кәрәк икәнен дә белеште. Шулай уҡ фестивальдең төбәк этабы өсөн яуаплы министрлыҡ вәкилдәре менән осрашты. «Волга буйы театрҙары» бәйгеһендә 14 төбәктең иң көслө театрҙары ҡатнаша. Еңеүселәрҙе иһә, Волга буйында йәшәүселәр тауыш биреү ярҙамында билдәләйәсәк.        
 ","
	Кесе йома, 11 июль 2019",Яңылыҡтар,Na
https://kulturarb.ru/ba/news/jәsh-tatar-rәssamdary-bashҡortostandyң-ҡunaҡtary, Йәш татар рәссамдары - Башҡортостандың ҡунаҡтары ,Na,"

Ике ай элек Өфөлә Татарстан мәҙәниәте көндәре сиктәрендә ике туғандаш республиканың мәҙәниәт министрлыҡтары уҡыу йорттары араһында хеҙмәттәшлек ептәре булдырырыға килешкәйне. Ошо көндәрҙә Өфө дәүләт сәнғәт институты тәүге ҡунаҡтарҙы ҡаршыланы. Яр Саллы дәүләт педагогия университетының дизайн һәм сәнғәт кафедраһы студенттары башҡорт рәссамдарының тәжрибәһен өйрәнергә килде. Улар башҡалабыҙ музейҙарын ҡараны, танылған рәссамдар менән осрашты, көндәр матурланғас педагогтар менән пленэрға сыҡты.   
Сығанаҡ: https://gtrk.tv/heberzer/138263-ysh-tatar-rassamdary-bashkortostanda 
 ","
	Кесе йома, 11 июль 2019",Яңылыҡтар,Na
https://kulturarb.ru/ba/news/өfөlә-mәҙәniәt-һәm-kiң-mәғlүmәt-saralary-komissiyaһy-aғzalary-osrashty, Өфөлә мәҙәниәт һәм киң мәғлүмәт саралары комиссияһы ағзалары осрашты ,Na,"

Кисә, 10 июлдә, Бөтә донъя башҡорттары ҡоролтайы Башҡарма комитетының мәҙәниәт һәм киң мәғлүмәт саралары комиссияһы ағзалары осрашып, эш планы хаҡында фекер алышты.
 Унда һүҙ башҡорт халҡының матди булмаған хазиналарын донъя кимәлендә танытыу, төбәктәр менән эш, республика райондарында уҙғарыласаҡ саралар тураһында барҙы.
 Башҡортостан Республиҡаһының ғәзите фотоһы.
 ","
	Кесе йома, 11 июль 2019",Яңылыҡтар,Na
https://kulturarb.ru/ba/news/v-almaty-otkryli-ulicu-imeni-mustaya-karima-copy, Ҡаҙағстанда бер урам хәҙер Мостай Кәримдең исемен йөрөтә ,Na,"

Ҡаҙағстандың Алма-Ата ҡалаһында Башҡортостандың халыҡ шағиры, яҙыусы, драматург Мостай Кәримгә арналған урамды асыу тантанаһы үтте. Унда Башҡортостандан М.Кәрим исемендәге фонд учредителе, шағирҙың ейәне Тимербулат Кәримов етәкләгән делегация ҡатнашты. 
 Ҡаланын акиматы һәм мәслихәте ҡарарҙары менән Алма-Атаның үҙәгендә, Ауэз районының «Мамыр-1» биҫтәһендәге урамға Мостафа Сафа улының исеме бирелде.
Быйыл Мостай Кәримдең тыуыуына 100 йыл тула. Мәшһүр әҙиптең юбилейы донъя кимәлендә билдәләнә.
Тулыраҡ мәғлүмәт бында: https://kulturarb.ru/ru/news/v-almaty-otkryli-ulicu-imeni-mustaya-karima
 ","
	Кесе йома, 11 июль 2019",Яңылыҡтар,Na
https://kulturarb.ru/ba/news/әbjәlil-rajonynda-kүrenekle-tabip-ishmyrҙa-һiҙiәtovҡa-һәjkәl-ҡujyldy, Әбйәлил районында күренекле табип Ишмырҙа Һиҙиәтовҡа һәйкәл ҡуйылды ,Na,"

Әбйәлил районында Рәсәйҙә тәүге ауыл хосписын асҡан табип Ишмырҙа Һиҙиәтовҡа һәйкәл асылды. Ғиппократ антына тоғролоғон һәр аҙымы меннә иҫбатлаған доктор 80-дән ашыу ғилми хеҙмәт авторы. Тәрән белемле табип һәр ваҡыт кешеләргә йылы мөнәсәбәте, ябайлығы менән дә айырылып торған.
Сығанаҡ: https://bash.news/news/100371_bjlil_rajonynda_krenekle_tabip_ishmyra_iitova_jkl_ujyldy?lang=bash
 ","
	Кесе йома, 11 июль 2019",Яңылыҡтар,Na
https://kulturarb.ru/ba/news/v-ufe-sostoyalas-vstrecha-s-pisatelnicej-iz-estonii-dinoj-gavrilovoj-copy, Өфөлә яҙыусы Диана Гаврилова менән ижади осрашыу үтте ,Na,"

Өфөлә Башҡортостан Республикаһының Әхмәтзәки Вәлиди исемендәге милли китапханаһы залында яҙыусы Диана Гаврилова менән ижади осрашыу үтте.
Диана Гаврилова - беҙҙең яҡташыбыҙ, ул республикабыҙҙың Бәләбәй районында тыуған, хәҙер Эстонияла йәшәй.
Тулыраҡ: https://kulturarb.ru/ru/news/v-ufe-sostoyalas-vstrecha-s-pisatelnicej-iz-estonii-dinoj-gavrilovoj
 
 ","
	Шаршамбы, 10 июль 2019",Яңылыҡтар,Na
https://kulturarb.ru/ba/news/v-ufe-sostoyalas-premera-eksperimentalnogo-spektaklya-opery-don-zhuan-va-mocarta-copy, Өфөлә «Дон Жуан» операһының премьераһы үтте ,Na,"

Кисә, 9 июлдә, Башҡорт дәүләт опера һәм балет театры сәхнәһендә В.А.Моцарттың «Дон Жуан» исемле операһының премьераһы үтте.
Ҡуйыусы төркөмдә: Башҡортостандың атҡаҙанған артисты, «Алтын Битлек» Рәсәй милли театраль премияһының лауреаты, ҡуйыусы-дирижер – Антон Макаров, «Алтын Битлек»тең лауреаты, ҡуйыусы-режиссер – Филипп Разенков, ҡуйыусы-рәссам – Елисей Шепелев (Санкт-Петербург), рәссам-яҡтыртыусы – Ирина Вторникова, ҡуйыусы-хормейстер – Александр Алексеев.
Төп ролдәрҙә: Ян Лейше һәм Вадим Кравец (Дон Жуан), Асҡар Абдразаҡов һәм Рим Рәхимов (Лепорелло), Лариса Ахметова и Резида Әминова (Донна Эльвира), Эльвира Фатыхова һәм Лилиә Халиҡова (Донна Анна), Геннадий Родионов һәм Салауат Асҡаров (Командор), Диляра Иҙрисова һәм Алина Латыпова (Церлина), Салауат Киекбаев һәм Артур Хисамов (Мазетто), Ильғам Вәлиев һәм Сергей Сидоров (Дон Оттавио), һ.б.
Тулыраҡ беҙҙең мәҡәләлә: В Уфе состоялась премьера экспериментального спектакля - оперы ""Дон Жуан"" В.А. Моцарта
 
 ","
	Шаршамбы, 10 июль 2019",Яңылыҡтар,Na
https://kulturarb.ru/ba/news/v-tatyshlinskom-rajone-proshel-iii-molodezhnyj-festival-tabyn-fest-copy, Тәтешле районында III «Табын-фест-2019» йәштәр фестивале үтте ,Na,"

5-6 июлдә Тәтешле районында Башҡортостан Республикаһының 100 йыллығына арналған III «Табын-фест-2019» йәштәр фестивале үтте.
Әйткәндәй, беренсе Табын йәштәренең фестивале  2017 йылда Архангель районының Абҙан ауылы эргәһендәге майҙанда үтһә,  икенсеһен 2018 йылда Ҡырмыҫҡалы районы Бишаул-Уңғар ауылы ырыуҙаштарын бик юғары кимәлдә ҡабул итте.
Фестиваль Табын ырыуы быуындары араһында бәйләнештәр һәм хеҙмәттәшлекте нығытыу, әүҙем йәштәрҙе туплау, уларҙа әүҙем тормош позицияһы булдырыу өсөн ойошторола.
Тулы мәғлүмәт бында: https://kulturarb.ru/ru/news/v-tatyshlinskom-rajone-proshel-iii-molodezhnyj-festival-tabyn-fest 
 ","
	Шишәмбе, 09 июль 2019",Яңылыҡтар,Na
https://kulturarb.ru/ba/news/v-birske-vpervye-proshyol-respublikanskij-prazdnik-den-semi-lyubvi-i-vernosti-copy," Бөрө районында беренсе тапҡыр Ғаилә, мөхәббәт һәм тоғролоҡ көнөнә арналған ҙур байрам үтте ",Na,"

Кисә, 8 июлдә, Бөрө ҡалаһында  Ғаилә, мөхәббәт һәм тоғролоҡ көнөнә арналған ҙур байрам үтте. Сара быйыл беренсе тапҡыр ойошторолған.
 Көндөҙ майҙанда йәрминкәләр, күргәҙмәләр гөрләне. Башҡорт, рус, мари, сыуаш, удмурт халыҡ көйҙәре һәм йырҙары ишетелде. Милли кейемдәге ҡатындар үҙ халыҡтарының кәсептәренә оҫталыҡ дәрестәре күрһәтте.
 Сараның программаһы бик бай һәм күңелле уҙҙы. Өлкәндәр өсөн дә, балаларға ла ҡыҙыҡлы программа әҙерләнгән. Оҙаҡ йылдар бергә йәшәгән ғаиләләргә, республикабыҙ, илебеҙ өсөн лайыҡлы граждандар үҫтергән ата-әсәләргә ҙур наградалар һәм бүләктәр тапшырылды.
Һуңынан – ҙур концерт башланды. Концертты еспубликабыҙҙың билдәле мөхәббәтле пары, Мәжит Ғафури исемендәге Башҡорт академия драма театры артистары Гөлназ менән Руслан Хайсаровтар алып барҙы.


 «Матур йолаға нигеҙ һалабыҙ. Артабан ул йыл да дауам итәсәк: һеҙҙең бәрәкәтле, ҡунаҡсыл ерегеҙҙә 8 июль һайын Ғаилә, мөхәббәт һәм тоғролоҡ көнөн үткәрәсәкбеҙ. Ғаилә – иң юғары, мөһим төшөнсә. Ул йәшәргә көс, дәрт бирә», – йыйылған халыҡты Башҡортостан Башлығы вазифаһын ваҡытлыса башҡарыусы Радий Хәбиров сәләмләне.


 Тантанала төбәк етәксеһенең хәләл ефете Каринэ Хәбирова ла сығыш яһаны. 
 «Бөгөн бик матур байрам. Теләгем шул: бер-берегеҙҙе һаҡлағыҙ, яратығыҙ. Ғаиләгеҙҙәге йылылыҡ башҡаларҙы ла йылытыуға етһен», – тине ул.

 Байрамда шулай уҡ сәйәсмән, Рәсәй Федерацияһы Федераль Йыйылышының Федерация Советы ағзаһы Валентина Петренко, Дәүләт Йыйылышы – Ҡоролтай рәйесе урынбаҫары Эльвира Айытҡолова, Башҡортостан Хөкүмәтенең Премьер-министры урынбаҫары вазифаһын башҡарыусы Ленара Иванова, Дәүләт Думаһы депутаты, спортсы, йәмәғәт эшмәкәре Рима Баталова һәм башҡа мәртәбәле ҡунаҡтар ҡатнашты.


 «Матур көн, матур байрам. Өфөлә ямғыр, һыуыҡ, ә бында – ҡояш. Юҡҡа түгелдер был. Әйҙәгеҙ, ошо байрамды артабан матур дауам итәйек. Һәр ғаиләлә мөхәббәт, тоғролоҡ хөкөм һөрһөн. Бәхетле булығыҙ», – тине Эльвира Айытҡолова.

  Тамашасыларҙы билдәле сәнғәт оҫталары Асҡар Абдразаҡов, Фәдис Ғәниев менән Лилиә Биктимерова, ҡумыҙсы Зәйнетдиновтар ғаиләһе, Заһир Зәйнетдинов һ.б. һоҡланғыс сығыштары менән ҡыуандырҙы.  Кисәнең төп ҡунаҡтары Виктория менән Антон Макарскийҙар булды. 
 Байрам салют менән тамамланды.
Сығанаҡ: В Бирске впервые прошёл республиканский праздник – День семьи, любви и верности
 ","
	Шишәмбе, 09 июль 2019",Яңылыҡтар,Na
https://kulturarb.ru/ba/news/ufimka-zemfira-rashitova-vyigrala-grantovyj-konkurs-foruma-tavrida-50-copy, Өфө ҡыҙы – йәш ҡурайсы Земфира Рәшитова «Таврида» форумында 650 мең һумлыҡ сертификат еңде ,Na,"

Өфө ҡыҙы – йәш ҡурайсы Земфира Рәшитова Ҡырымдан еңеү менән ҡайтты. «Таврида» Бөтә Рәсәй сәнғәт һәм мәҙәниәт йәштәр форумында Ул тәҡдим иткән «Miss International» этник матурлыҡ һәм талант фестивале проекты конкурста иң уңышлыһы тип табылған. Сараны тормошҡа ашырыу өсөн ҡыҙға грант (650 мең һумлыҡ сертификат) тапшырылған.

«Башҡортостанда сит илдән килеп белем алған студенттар күп. Был ижади ярышта төрлө милләт вәкилдәре ҡатнаша ала», - ти Земфира.

Әйткәндәй, Земфира Рәшитова Заһир Исмәғилев исемендәге Өфө дәүләт сәнғәт институтының ҡурай бүлеген тамамлаған, һәм ул һайлаған һөнәре буйынса эшләргә ниәтләй.
Сығанаҡ: Уфимка Земфира Рашитова выиграла грантовый конкурс форума ""Таврида 5.0""
 
 


 ","
	Шишәмбе, 09 июль 2019",Яңылыҡтар,Na
https://kulturarb.ru/ba/news/konstantin-tolkachev-mәskәүҙә-һabantuj-2019-halyҡ-ara-festivalendә-bashҡortostan-delegaciyaһyn-etәklәne, Константин Толкачев Мәскәүҙә «Һабантуй – 2019» халыҡ-ара фестивалендә Башҡортостан делегацияһын етәкләне ,Na,"

Башҡортостан Республикаһы Дәүләт Йыйылышы – Ҡоролтай Рәйесе Константин Толкачев Мәскәүҙә «Һабантуй – 2019» XXXI халыҡ-ара фестивалендә Башҡортостан делегацияһын етәкләне.
Делегация составына шулай уҡ Башҡортостан Республикаһы Хөкүмәте Премьер-министры урынбаҫары вазифаһын башҡарыусы Ленара Иванова, Рәсәй Федерацияһы Президенты ҡарамағындағы Башҡортостан Республикаһының Тулы хоҡуҡлы вәкиле – Башҡортостан Республикаһы Хөкүмәте Премьер-министры урынбаҫары вазифаһын башҡарыусы Роман Симандуев, Башҡортостандың ҡайһы бер райондары хакимиәттәре башлыҡтары, башҡа рәсми шәхестәр, республиканың иң яҡшы ижади коллективтары, башҡорт эстрадаһы йондоҙҙары инде. Һабантуйҙа шулай уҡ Татарстан Республикаһы һәм Мәскәү ҡалаһы вәкилдәре ҡатнашты. 
Константин Толкачев байрамды тантаналы асыуҙа сығыш яһап, Башҡортостан Республикаһы Башлығы вазифаһын ваҡытлыса башҡарыусы Радий Хәбировтың тәбрикләү һүҙен уҡып ишеттерҙе, фестивалде әҙерләүгә, Башҡортостан һәм Татарстан халыҡтарының мәҙәни традицияларын һаҡлап ҡалыуға тос өлөш индергән активистарға рәхмәт хаттарын тапшырҙы. 
Сара «Коломенское» музей-ҡурсаулығында үтте. Быйылғы Һабантуй республиканың 100 йыллығына арналды. Сараны ойоштороусылар – Мәскәү ҡалаһының Татар милли-мәҙәни автономияһы, Мәскәү ҡалаһының Милли сәйәсәт һәм төбәк-ара бәйләнештәр департаменты, Башҡортостан Республикаһы Хөкүмәте, Татарстан Республикаһы Хөкүмәте. 
Тулыраҡ беҙҙең мәҡәләлә – Мәскәүҙә «Һабантуй - 2019» халыҡ-ара байрамы үтте.
 
 ","
	Шишәмбе, 09 июль 2019",Яңылыҡтар,Na
https://kulturarb.ru/ba/news/һamar-өlkәһendә-bashҡortostan-mәҙәniәte-һәm-mәғrifәte-kөndәre-uҙҙy, Һамар өлкәһендә Башҡортостан мәҙәниәте һәм мәғрифәте көндәре уҙҙы ,Na,"

6-7 июлдә Һамар өлкәһендә Башҡортостан Республикаһының 100 йыллығына арналған Башҡортостан мәҙәниәте һәм мәғрифәте көндәре уҙҙы.
6 июлдә, был сара сиктәрендә, Һамар ҡалаһында һәм башҡорттар күпләп йәшәгән райондарҙа бейеү, йыр, ҡурайҙа өйрәнеү буйынса оҫталыҡ дәрестәре үтте. Программала шулай уҡ милли кейем һәм биҙәүестәр, халыҡ аштары күргәҙмәһе, Башҡортостандан килгән сәнғәт оҫталары менән Һамар өлкәһе фольклор коллективтарының концерты ла ҡаралған. 


 «Һамар йәмәғәтселәренең башҡорттарҙы берләштереү буйынса эше хайран ҡалдыра. Өлкәлә йәшәгән милләттәштәребеҙ үҙҙәренең телен, мәҙәниәтен һаҡлап ҡалған, тарихты, ошо төбәктән сыҡҡан билдәле шәхестәрҙе өйрәнеү өсөн күп көс һалалар. Башҡортостан мәҙәниәте һәм мәғрифәте көндәре иһә һамар башҡорттары өсөн ҙур һәм мөһим ваҡиға», – тине Бөтә донья башҡорттары ҡоролтайы президиумы ағзаһы Сәлиә Мырҙабаева. 

7 июлдә милли мәғарифты үҫтереүгә арналған түңәрәк өҫтәл һәм ҡатын-ҡыҙҙар өсөн милли биҙәүестәр яһау буйынса оҫталыҡ дәресе ойошторолдо.
 ","
	Шишәмбе, 09 июль 2019",Яңылыҡтар,Na
https://kulturarb.ru/ba/news/shaғirә-tamara-iskәndәriә-nur-soltan-ҡalaһynda-yaҙyusylarҙyң-halyҡ-ara-forumynda-ҡatnashty, Шағирә Тамара Искәндәриә Нур-Солтан ҡалаһында Яҙыусыларҙың халыҡ-ара форумында ҡатнашты ,Na,"

Башҡорт шағирә Тамара Искәндәриә Нур-Солтан ҡалаһында Яҙыусыларҙың халыҡ-ара форумында ҡатнашты. Тамара Ишбулды ҡыҙына был форумда шулай уҡ Лев Гумилев исемендәге Евразия милли университеты ректоры ҡулынан «Күлтәгин» миҙалын да алыу насип иткән.

«Башҡорт шиғриәтендә яугир-шағир рухы: Урал батыр, Салауат Юлаев, Шәйехзада Бабич, Мостай Кәрим» тигән сығышымды конференцияла ҡатнашыусы йәштәр бик оҡшатты. Ғөмүмән, ҡаҙаҡ әҙәбиәтендә йәштәр бик күп. Аҡыллылар, белемлеләр, талантлылар. Ҡаҙаҡ, рус, инглиз, төрөк телдәрендә иркен һөйләшәләр», – ти шағирә. 

 ","
	Шишәмбе, 09 июль 2019",Яңылыҡтар,Na
https://kulturarb.ru/ba/news/v-moskve-sostoyalsya-mezhdunarodnyj-festival-sabantuj-2019-copy, Мәскәүҙә «Һабантуй - 2019» халыҡ-ара байрамы үтте ,Na,"

6 июлдә Мәскәүҙә халыҡ-ара һабантуй байрамы уҙҙы.
Төрлө милләттәрҙе берләштергән күләмле сара быйыл республиканың 100 йыллыҡ юбилейына арналған. Һабантуйҙа башҡорт халҡының бай мәҙәниәтен һәм сәнғәтен, ғөрөф-ғәҙәттәрен сағылдырған бай программаһы тәҡдим ителде.
Милли уйындарҙан һәм ҙур концерттан тыш, байрамда эшҡыуарлыҡ секцияһы ла асыҡ булды. Һабантуй сәхнәһендә ҡурайсы Роберт Юлдашев, билдәле йырсылар Айҙар Ғәлимов, Элвин Грей һәм башҡа артистар сығыш яһанылар.
Тулыраҡ беҙҙең мәҡәләлә: В Москве состоялся международный фестиваль ""Сабантуй-2019""

 ","
	Дүшәмбе, 08 июль 2019",Яңылыҡтар,Na
https://kulturarb.ru/ba/news/ҡaҙaғstandyң-bash-ҡalaһynda-bashҡort-jyjyny-үtә, Ҡаҙағстандың баш ҡалаһында башҡорт йыйыны үтә ,Na,"

Августта Ҡаҙағстандың баш ҡалаһы Нурсолтанда башҡорт йыйыны үтәсәк.
Нурсолтан ҡалаһының «Аҡбуҙат» башҡорт мәҙәниәте берләшмәһе рәйесе Урал Аҙнабаев әйтеүенсә, милләттәштәребеҙ туған телен өйрәнергә, рухи тамырҙарын белергә теләй.
Белешмә өсөн, бөгөн Ҡаҙағстанда 16 мең самаһы башҡорт йәшәй.
 ","
	Дүшәмбе, 08 июль 2019",Яңылыҡтар,Na
https://kulturarb.ru/ba/news/өfөlә-miңleғәle-shajmoratovҡa-һәjkәl-asyla, Өфөлә Миңлеғәле Шайморатовҡа һәйкәл асыла ,Na,"

Башҡортостан Башлығы вазифаһын ваҡытлыса башҡарыусы Радий Хәбиров V Бөтә донъя башҡорттары ҡоролтайының пленар ултырышында әйтеүенсә, 112-се Башҡорт кавалерия дивизияһының легендар командиры, бөйөк яҡташыбыҙ Миңлеғәле Шайморатовҡа Өфөнөң үҙәгендә – Совет майҙанында һәйкәл ҡуйыласаҡ! 

«Беҙ легендар генерал, 112-се Башҡорт кавалерия дивизияһы командиры Миңлеғәле Шайморатовтың тыуыуына 120 йыл тулыуҙы лайыҡлы кимәлдә билдәләргә тейешбеҙ. Ул Бөйөк Ватан һуғышында Донбастағы ҡаты бәрелештәр мәлендә геройҙарса һәләк булды», – тине Радий Хәбиров үҙенең сығышында.

Шайморатов генералға ошо урын юҡҡа һайланмаған. Тарихи мәғлүмәттәрҙән күренеүенсә тап ошо майҙандан башҡорт дивизияһы яугирҙары фронтҡа юллана. Фотоларҙа сағылыш тапҡан командирҙың сығышы ла ошо хаҡта һөйләй.
Әйткәндәй, был урында парк төҙөү идеяһы Мортаза Ғөбәйҙулла улы республика менән етәкселек иткән заманында күтәрелгән. Буласаҡ төҙөлөш проекты менән Башҡортостандың атҡаҙанған архитекторы Урал Ураҡсин таныштырған.
Быйыл 112-се Башҡорт атлы дивизияһы командиры, генерал Миңлеғәле Шайморатовтың тыуыуына 120 йыл тула. Легендар командирҙың юбилейы айҡанлы бик күп саралар үткәреләсәк. Был туралағы Указға республика етәксеһе Радий Хәбиров ҡул ҡуйҙы.
Иҫегеҙгә төшөрәбеҙ, уның тыуған яғы Ҡырмыҫҡалы районында бына тигән музей һәм һәйкәл бар. 
 ","
	Дүшәмбе, 08 июль 2019",Яңылыҡтар,Na
https://kulturarb.ru/ba/news/bashҡortostandyn-tөrkөm-balalary-ҡaҙaғstan-festivalendә-bәjge-totty, Башҡортостандын төркөм балалары Ҡаҙағстан фестивалендә бәйге тотты ,Na,"

5 июлдә Мәскәүҙең «Илһам» театры (етәксеһе Мәҙинә Илһамова) менән Башҡортостандан бер төркөм балалар Ҡаҙағстандың баш ҡалаһы Нурсолтанда халыҡ-ара «Шатлыҡ» йыр һәм бейеү фестивалендә бәйге тотты.
 ","
	Дүшәмбе, 08 июль 2019",Яңылыҡтар,Na
https://kulturarb.ru/ba/news/mostaj-kәrimdeң-ber-byuatlyҡ-yubilejyna-әҙipteң-tyuғan-auylynda-yaңy-mәҙәniәt-jorto-barlyҡҡa-kilә, Мостай Кәримдең бер быуатлыҡ юбилейына әҙиптең тыуған ауылында яңы мәҙәниәт йорто барлыҡҡа килә ,Na,"

Шишмә районы Келәш ауылында төҙөлөш аҙағына яҡынлашып килә.

«Бында Мостай Кәрим, шулай уҡ шағир Сәйфи Ҡудаш, йырсы Фәриҙә Ҡудашева һәм мәғрифәтсе Зыя Камалиға бағышланған музей экспонаттары урын аласаҡ», - ти Шишмә районы мәҙәниәт һарайы директоры урынбаҫары Раушана Байғужина.

Быйыл Мостай Кәрим энциклопедияһы донъя күрә. Өфөләге бейек йорттарҙың береһендә шағирҙың портреты буйынса граффити эшләнә. Мәскәүҙә һәм Өфөлә юғары кимәлдә тантаналы ултырыштар үтә. Киләһе аҙнала Ҡаҙағстанда ла Башҡортостандың халыҡ шағиры Мостай Кәримдең юбилейы билдәләнә.
Сығанаҡ: https://bash.news/news/99898_mostaj_krimde_ber_byuatly_yubilejyna_ipte_tyuan_auylynda_yay_mnit_jorto_barlya_kil?lang=bash  
 ","
	Дүшәмбе, 08 июль 2019",Яңылыҡтар,Na
https://kulturarb.ru/ba/news/radij-hәbirov-halҡybyҙ-tatyu-baj-һәm-bәhetle-jәshәһen-өsөn-ҡulymdan-kilgәndeң-baryһyn-da-eshlәjәsәkmen," Радий Хәбиров: «Халҡыбыҙ татыу, бай һәм бәхетле йәшәһен өсөн ҡулымдан килгәндең барыһын да эшләйәсәкмен» ",Na,"

29 июндә Ишембай районында Башҡортостан Башлығы вазифаһын ваҡытлыса башҡарыусы Радий Хәбиров «Торатау йыйыны» фольклор байрамында ҡатнашты. Күләмле сара V Бөтә донъя башҡорттары ҡоролтайы сиктәрендә Торатау итәгендә үтте.


 «Бөгөн һеҙҙең менән бергә булыу – оло мәртәбә һәм ҙур яуаплылыҡ. Бынан бер-нисә саҡырым алыҫлыҡта минең әсәйемдең тыуған ауылы урынлашҡан. Бынан алыҫ түгел ата-әсәйем ерләнгән. Был минең тыуған ерем һәм барыбыҙ ҙа татыу, бай һәм бәхетле йәшәр өсөн ҡулымдан килгәндең барыһын да эшләйәсәкмен», – тине Радий Хәбиров үҙ сығышында. 

 «Торатау йыйыны» байрамы тураһында беҙҙең мәҡәләлә: Ишембай районында беренсе тапҡыр «Торатау йыйыны» уҙҙы
 ","
	Дүшәмбе, 08 июль 2019",Яңылыҡтар,Na
https://kulturarb.ru/ba/news/ғailә-mөhәbbәt-һәm-toғroloҡ-kөnө-menәn," Ғаилә, мөхәббәт һәм тоғролоҡ көнө менән! ",Na,"

Бөгөн, 8 июлдә, илебеҙҙә Ғаилә, мөхәббәт һәм тоғролоҡ көнө билдәләнә.
Бөгөн Башҡортостанда Ғаилә, мөхәббәт һәм тоғролоҡ көнөнә арналған байрам саралары уҙасаҡ. Республика ҡалаларында концерттар, күп балалы ғаиләләрҙе һәм 25 йылдан ашыу никахта торған ғаиләләрҙе тәбрикләү тантаналары үтәсәк. Шулай уҡ 8 июлдә Бөрө ҡалаһында Ғаилә, мөхәббәт һәм тоғролоҡ көнөнә арналған ҙур байрам үтә (Тулы мәғлүмәт беҙҙең мәҡәләлә: В Бирске состоится большой праздник ко Дню семьи, любви и верности).
Беренсе тапҡыр рәсәйҙәр был байрамды 2008 йылда – илдә Ғаилә йылы тип иғлан ителгән саҡта билдәләне. Ғаилә - мөһим социаль берәмек һәм уны ҡанундар яҡлай. Рәсәй Федерацияһы Конституцияһының 38-се статьяһына күҙ һалайыҡ. Унда «Әсәлек, балалыҡ һәм ғаиләне дәүләт яҡлай. Балалар тураһында хәстәрлек күреү, уларҙы тәрбиәләү – ата-әсәләрҙең тигеҙ хоҡуғы һәм бурысы. 18 йәшкә еткән балалар хеҙмәткә һәләтен юғалтҡан ата-әсәләрен ҡайғыртырға бурыслы», - тиелә. Ғаилә байрамының «Мөхәббәт һәм тоғролоҡ өсөн» иҫтәлекле миҙалы ла бар, уны был көндө тапшыралар, һәм үҙенең символы – аҡ сәскә (ромашка). Элек-электән был сәскә мөхәббәт билдәһе булараҡ иҫәпләнә.
 ","
	Дүшәмбе, 08 июль 2019",Яңылыҡтар,Na
https://kulturarb.ru/ba/news/kөmөsh-aҡbuҙat-festivalendә-48-film-ҡatnasha, «Көмөш Аҡбуҙат» фестивалендә 48 фильм ҡатнаша ,Na,"

24 – 27 августта Башҡортостандың баш ҡалаһы Өфөлә «Көмөш Аҡбуҙат» IV Халыҡ-ара милли һәм этник кино фестивале үтә. Фестивалдең асыу тантанаһы 24 августта «Башҡортостан» Дәүләт концерт залында уҙа.
Бөгөн, 5 июлдә, «Башинформ» мәғлүмәт агентлығы конференц-залында «Көмөш Аҡбуҙат»ҡа бағышланған матбуғат конференцияһы уҙҙы. Конфенренцияла спикерҙар – фестивалдең директоры, Ә.Абдразаҡов «Башҡортостан» киностудияһының директоры Юнир Әминев, башҡарма директоры Зөһрә Бураҡаева, матбуғат хеҙмәтенең етәксеһе Айрат Зайниев, арт-директоры Магафур Тимербулатов һәм фестивалдең координаторы Дамир Йосопов сығыш яһанылар.
Әйткәндәй, конкурс программаһында фильмдар ике номинацияла: социаль һәм мотивация, милли һәм этник кино йүнәлештәрендә планлаштырыла.
Быйыл «Көмөш Аҡбуҙат»тың йүнәлеше саҡ ҡына икенсерәк: конкурс программаһында социаль, мотивацион һәм милли, этник фильмдар күрһәтеләсәк. Конкурстан тыш, һуңғы йылдарҙа төшөрөлгән башҡорт, Рәсәй һәм сит ил киноларын күрһәтеү ҡаралған. Шулай уҡ кино сәнғәте буйынса күренекле эшмәкәрҙәр менән осрашыуҙар, «Түңәрәк өҫтәлдәр», күргәҙмәләр ойоштороласаҡ.

«Фестиваль милли кино сәнғәтен үҫтереүгә, фильмдарыбыҙҙы донъя кимәленә сығарыуға ҙур өлөш индерәсәк», - тине Зухра Бураҡаева.

Быйыл жюри ағзаһы – танылған театр һәм кино актеры, Рәсәй Федерацияһының халыҡ артисы Сергей Шакуров.
«Көмөш Аҡбуҙат» халыҡ-ара кинофестивале быйыл дүртенсе тапҡыр ойошторола. Уның маҡсаты - милли һәм этник кино төшөргән ижадсыларҙы танытыу.
Тулы мәғлүмәт бында: Кинофестиваль ""Серебряный Акбузат"" соберёт в столице республики участников из 12 субъектов России и 15 стран зарубежья
 
 ","
	Йома, 05 июль 2019",Яңылыҡтар,Na
https://kulturarb.ru/ba/news/asҡar-abdrazaҡov-һәlәtle-balalarғa-yarҙam-iteү-bujynsa-yaңy-proekt-bashlaj, Асҡар Абдразаҡов һәләтле балаларға ярҙам итеү буйынса яңы проект башлай ,Na,"

«Башҡортостан» дәүләт концерт залында республиканың һәләтле балалары менән эшләү өсөн платформа ойошторола. Башҡортостан Башлығының мәҙәниәт һәм сәнғәт буйынса кәңәшсеһе, республиканың халыҡ артисы Асҡар Абдразаҡов проект инициаторы булып сығыш яһай.

«Ҡыҙғанысҡа ҡаршы, ҡайһы бер ата-әсәләрҙең дә балаларының профессиональ музыкант булыу ниәтенә ярҙам итеү, мәҫәлән, яҡшы музыка ҡоралы һатып алыу мөмкинлеге юҡ. Был осраҡта, һис шикһеҙ, дәүләт яғынан ярҙам кәрәк. Һәләтте үҫтереү мотлаҡ», — тип Асҡар Абдразаҡов «Башинформ» агентлығына яңы проектына аңлатма бирҙе.

«Башҡортостан» дәүләт концерт залы директоры Вилдан Яруллин билдәләүенсә, республиканың баш ҡалаһындағы төп сәхнәләрҙең береһендә һәләтле балаларға даими шөғөлләнеү һәм үҫешеү өсөн бөтә кәрәкле шарттар булдырылған.
«Ижади түңәрәктәребеҙҙә ике мең самаһы бала белем ала, уларҙың күбеһе ҙур фестивалдәр һәм конкурстар призерҙары. Беҙҙең балаларға ижади тәрбиә биреү тәжрибәһе бар һәм ошо тәжрибәне тулыһынса ҡулланырға кәрәк» — тип айырып әйтте дәүләт концерт залы директоры.
 ","
	Йома, 05 июль 2019",Яңылыҡтар,Na
https://kulturarb.ru/ba/news/mәҙәni-yal-kөndәre, Мәҙәни ял көндәре ,Na,"

«Башҡортостандың мәҙәни донъяһы» инетрнет-порталы ял көндәренә һеҙҙгә мәҙәни программаһын тәҡдим итә.
Программа бында: Культурные события Уфы на предстоящие выходные: 6-7 июля
 ","
	Йома, 05 июль 2019",Яңылыҡтар,Na
https://kulturarb.ru/ba/news/bashkirskie-filmy-uchastvuyut-v-xxiii-vserossijskom-festivale-vizualnyh-iskusstv-copy, Башҡорт фильмдары Бөтә Рәсәй фестивалендә ҡатнашалар ,Na,"

Бөгөн Туапсе ҡалаһында Башҡорт фильмдары визуаль сәнғәттең Бөтә Рәсәй фестивале башлана. Ижади форум 5 июлдән 13 июлгә тиклем барасаҡ.
Быйыл конкурс программаһында Башҡортостандан ике фильм ҡатнаша – ""Һеңлесе"" А.Галибиндың М.Кәрим ""Беҙҙен өйҙөң йәме"" повесы буйынса һәм Р. Юлтаевтың ""Внеклассный урок"" фильмы.
 ","
	Йома, 05 июль 2019",Яңылыҡтар,Na
https://kulturarb.ru/ba/news/salauat-bashҡort-teatry-sәhnәһendә-sterletamaҡ-rus-teatrynyң-spektaklen-kүrһәtte, Салауат башҡорт театры сәхнәһендә Стерлетамаҡ рус театры спектаклен күрһәтте ,Na,"

4 июлдә Салауат башҡорт дәүләт драма театры сәхнәһендә Стерлетамаҡ рус дәүләт драма театры «Дюймовочка - MIX» спектаклен тәҡдим итте.
 ","
	Йома, 05 июль 2019",Яңылыҡтар,Na
https://kulturarb.ru/ba/news/mәskәүҙә-halyҡ-ara-һabantuj-bajramy-үtә, Мәскәүҙә халыҡ-ара һабантуй байрамы үтә ,Na,"

Мәскәүҙә алдағы шәмбе үтәсәк халыҡ-ара һабантуй байрамы алдынан матбуғат конференцияһы үтте. Төрлө милләттәрҙе берләштергән күләмле сара быйыл республиканың 100 йыллыҡ юбилейына арнала. Һабантуйҙа башҡорт халҡының бай мәҙәниәтен һәм сәнғәтен, ғөрөф-ғәҙәттәрен сағылдырған бай программалы тамаша ойошторолоуы күҙаллана. Милли уйындарҙан һәм ҙур концерттан тыш, байрамда эшҡыуарлыҡ секцияһы ла асыҡ буласаҡ. Һабантуй сәхнәһендә ҡурайсы Роберт Юлдашев, билдәле йырсылар Айҙар Ғәлимов, Элвин Грей һәм башҡа артистар сығыш яһарға әҙерләнә. Үрҙә әйтелеүенсә, Мәскәү һабантуйы 6 июлгә тәғәйенләнгән.
Элвин Грей, Башҡортостандың атҡаҙанған артисы: «Мәскәү һабантуйында башҡорттар, татарҙар һәм башҡа милләт вәкилдәре лә йыйыласаҡ. Бындай ҙур сара төрлө милләттәрҙе берләштерә. Был концертта сығыш яһауыуыма мин бик ҡыуанам».
Сығанаҡ: https://bash.news/news/99854_msk_xalyara_abantuj_bajramy_t?lang=bash
 ","
	Кесе йома, 04 июль 2019",Яңылыҡтар,Na
https://kulturarb.ru/ba/news/v-ufe-otkrylas-personalnaya-vystavka-fotohudozhnika-yuriya-astafeva-copy, Өфөлә Башҡортостан фоторәссамдары союзы ағзаһы Юрий Астафьевтың шәхси күргәҙмәһе асылды ,Na,"

Өфөлә ҡала үҙәк китапханаһында Башҡортостан фоторәссамдары союзы ағзаһы Юрий Астафьевтың шәхси күргәҙмәһе асылды. Ижади күргәҙмәлә башлыса Башҡортостандың күркәм тәбиғәте, урындағы халыҡтың көнкүрешен сағылдырған әҫәрҙәр урын алған.
«Был фотоһүрәттәр аша тыуған яҡ тәбиғәтенең матурлығын күрһәтергә теләнем. Уларҙа Урал төйәгенең күркәм урындарға бай икәнлеге күренә. Күргәҙмәгә бынан ун йыл элек үк һәм быйыл ғына төшөрөлгән һүрәттәремде лә ҡуйҙым», - тине Юрий Астафьев.
Күргәҙмә 27 июлгә тиклем эшләй.
Сығанаҡ: https://kulturarb.ru/ru/news/v-ufe-otkrylas-personalnaya-vystavka-fotohudozhnika-yuriya-astafeva
 ","
	Кесе йома, 04 июль 2019",Яңылыҡтар,Na
https://kulturarb.ru/ba/news/natalya-varlej-pozdravila-bashkir-so-100-letiem-bashkortostana-copy, Наталья Варлей Башҡортостан халҡын республиканың юбилейы менән ҡотланы ,Na,"

Билдәле театр һәм кино актрисаһы, Рәсәйҙең атҡаҙанған артисткаһы, Н.К.Крупская исемендәге РСФСР-ҙың Дәүләт премияһы лауреаты Наталья Варлей Башҡортостанда йәшәүселәрҙе республиканың 100 йыллыҡ тарихи юбилейы менән ҡотланы. Сәхнә оҫтаһы Магниторск ҡалаһы көнөнә бағышланған байрамда Башҡортостан төйәген йылы һүҙҙәр менән иҫкә алды.
Наталья Варлей Башҡортостандың хозур тәбиғәте, шифалы үләндәре һәм татлы балы һирәк осрай торған хазина тип баһаланы.
Сығанаҡ: https://kulturarb.ru/ru/news/natalya-varlej-pozdravila-bashkir-so-100-letiem-bashkortostana 
 
 ","
	Кесе йома, 04 июль 2019",Яңылыҡтар,Na
https://kulturarb.ru/ba/news/bөrө-rajonynda-ғailә-mөhәbbәt-һәm-toғroloҡ-kөnөnә-arnalғan-ҙur-bajram-үtә," Бөрө районында Ғаилә, мөхәббәт һәм тоғролоҡ көнөнә арналған ҙур байрам үтә ",Na,"

8 июлдә Бөрө ҡалаһында Ғаилә, мөхәббәт һәм тоғролоҡ көнөнә арналған ҙур байрам үтә.
Тулы мәғлүмәт беҙҙең мәҡәләлә: В Бирске состоится большой праздник ко Дню семьи, любви и верности
 ","
	Шаршамбы, 03 июль 2019",Яңылыҡтар,Na
https://kulturarb.ru/ba/news/hәrbi-dan-muzejy-mineң-ғailәm-mineң-shatlyғym-akciyaһyna-saҡyra, Хәрби дан музейы «Минең ғаиләм – минең шатлығым» акцияһына саҡыра ,Na,"

2 июлдән 5 июлгә тиклем Хәрби дан республика музейында «Минең ғаиләм – минең шатлығым» акцияһы уҙғарыла. Акция Ғаилә, мөхәббәт һәм тоғролоҡ көнөнә бағышлана.
Анығыраҡ мәғлүмәттәрҙе +7 (347) 260-44-64 телефон аша шылтыратып белешергә мөмкин.
Сығанаҡ: https://kulturarb.ru/ru/news/muzej-boevoj-slavy-priglashaet-na-akciyu-moya-semya-moya-radost
 ","
	Шаршамбы, 03 июль 2019",Яңылыҡтар,Na
https://kulturarb.ru/ba/news/respublikala-tabyn-festivale-үtәsәk, Республикала «Табын» фестивале үтәсәк ,Na,"

12-14 июлдә Башҡортостан Республикаһында «Табын-фест» үтәсәк. Фестиваль Табын ырыуы быуындары араһында бәйләнештәр һәм хеҙмәттәшлекте нығытыу, әүҙем йәштәрҙе туплау, уларҙа әүҙем тормош позицияһы булдырыу өсөн ойошторола.
Тулыраҡ: https://vk.com/tabynfest
 ","
	Шаршамбы, 03 июль 2019",Яңылыҡтар,Na
https://kulturarb.ru/ba/news/toratau-jyjyny-bashҡortostandyң-tradicion-bajramyna-әүerelәsәk, «Торатау йыйыны» Башҡортостандың традицион байрамына әүереләсәк ,Na,"

«Торатау йыйыны» Башҡортостандың традицион байрамына әүереләсәк. Шулай Башҡортостан Республикаһының етәксеһе Радий Хәбиров хөкүмәттә оператив кәңәшмәлә әйтте.
Сығанаҡ: https://kulturarb.ru/ru/news/toratau-jyjyny-stanet-tradicionnym-prazdnikom-bashkortostana
 ","
	Шаршамбы, 03 июль 2019",Яңылыҡтар,Na
https://kulturarb.ru/ba/news/iғafuri-isemendәge-bashdramteatrҙa-jәjge-fleshmob-үtә, М.Ғафури исемендәге Башдрамтеатрҙа йәйге флешмоб үтә ,Na,"

Мәжит Ғафури исемендәге Башҡорт академия драма театры коллективы «Йәйге флешмоб» үткәрә.

«Флешмоб тигәнебеҙ шул -  Башҡортостаныбыҙҙың төрлө төбәктәрендә, сит илдәрҙә, ялан-ҡырҙа, диңгеҙҙә ял иткән артистарҙың һәм театр хеҙмәткәрҙәренең беҙҙең театрҙың 100 йыллығына арнап тегелгән футболкалар кейеп төшкән фотоларын ҡуйып барасаҡбыҙ», - тинеләр Башдрамдың матбуғат хеҙмәтендә.

Әлеге ваҡытта флешмобҡа Эльвира Юнысова Нурсолтан ҡалаһынан, Алһыу Бәхтиева Ағиҙел башланған урынынан, Сара Буранбаева, Гөлнара һәм Алмас Әмировтар Барселонанан ҡушылдылар.
 ","
	Шишәмбе, 02 июль 2019",Яңылыҡтар,Na
https://kulturarb.ru/ba/news/v-salavatskom-rajone-sostoyalsya-prazdnik-salauat-jyjyny-copy, Республикабыҙҙа «Салауат йыйыны» уҙҙы ,Na,"

29 июндә Башҡортостан Республикаһында Салауат районында «Салауат йыйыны» үтте. Быйыл фольклор байрамы милли батырыбыҙҙың тыуыуына 265 йыл тулыуға арналды.
Республика халыҡ ижады үҙәгенән хәбәр итеүҙәренсә, байрам барышында бер нисә сара планлаштырылған. Мәҫәлән, «Салауат әйтеше» конкурсы еңеүселәре билдәләне. Ул социаль селтәрҙә март айында башланды, 1 июнгәсә барҙы.
«Салауат йыйыны батыры» конкурсы 18 – 27 йәшлектәр араһында уҙғарылды. Улар үҙенең кейеме хаҡында һөйләргә, шәжәрәһен, ырыуы батырҙарын, тамғаһын, ҡошон, ағасын, оранын һ.б. белергә, халыҡ йырын башҡарырға (ҡобайыр, оҙон көй), ҡурай йәки башҡа башҡорт милли музыка ҡоралында уйнанылар. Шулай уҡ ярыш төрҙәрендә Салауат Юлаевтың шиғырҙарын ятлау, халыҡ бейеүен башҡарыу, милли көрәш, уҡ атыу булды.
Байрам тарихында тәүге тапҡыр еңеүсегә ысын башҡорт аты тапшырылды.Йыйын программаһына «Салауат уғы» асыҡ район турниры, тирмәләр конкурсы, «Көмөш өҙәңге» күргәҙмә-йәрминкәһе ингән. 
Ойоштороусылар – Башҡортостан Мәҙәниәт министрлығы, Республика халыҡ ижады үҙәге, Сәсәндәр үҙәге, Салауат районы хакимиәте.
Тулыраҡ бында: https://kulturarb.ru/ru/news/v-salavatskom-rajone-sostoyalsya-prazdnik-salauat-jyjyny 
 ","
	Дүшәмбе, 01 июль 2019",Яңылыҡтар,Na
https://kulturarb.ru/ba/news/bashҡortostanda-әhmәtzәki-vәlidi-һәm-hәbibnazar-һatlyҡov-iҫtәlegenә-һәjkәl-asyldy, Башҡортостанда Әхмәтзәки Вәлиди һәм Хәбибназар Һатлыҡов иҫтәлегенә һәйкәл асылды ,Na,"

Башҡортостан Республикаһының Ғафури районы Үтәк ауылында Әхмәтзәки Вәлиди һәм Хәбибназар Һатлыҡов иҫтәлегенә һәйкәл асылды.
 
 ","
	Дүшәмбе, 01 июль 2019",Яңылыҡтар,Na
https://kulturarb.ru/ba/news/mғafuri-is-bashҡort-teatrynyң-rezhissyory-әtnә-teatrynda-premera-syғarҙy, М.Ғафури ис. Башҡорт театрының режиссёры Әтнә театрында премьера сығарҙы ,Na,"

Мәжит Ғафури исемендәге Башҡорт академия драма театрының режиссёры Илсур Ҡаҙаҡбаев һәм театрҙың баш рәссам Альберт Нестеров Татарстандың Ғ. Туҡай исемендәге Әтнә драма театрында Анна Батуринаның «Фронтовичка» спектаклен сығарҙы.
 ","
	Дүшәмбе, 01 июль 2019",Яңылыҡтар,Na
https://kulturarb.ru/ba/news/өfөlә-v-bөtә-donya-bashҡortttary-ҡoroltajy-siktәrendә-samrau-shou-festivale-үtte, Өфөлә V Бөтә донъя башҡортттары ҡоролтайы сиктәрендә «Самрау Шоу» фестивале үтте ,Na,"

28 июндә Өфөлә Йәштәр көнөнә һәм V Бөтә донъя ҡоролтайына ҡарата башҡорт һәм Рәсәй эстрадаһы артистары ҡатнашлығында «Ватан» этнопаркында «Самрау Шоу» фестивале үтте. Шоу-фестивале «Беҙ йәштәр – Башҡортостандың киләсәге» девизы аҫтында уҙҙы.
Киске сәғәт 9-ҙа «Ватан» этнопаркында бөтә тамашасыларҙы ҙур интерактив программа, театрлаштырылған тамаша, 3D- һүрәттәр һәм махсус эффекттар менән менән яҡтылыҡ шоуы, ҙур байрам концерты ҡаршы алды.
Концертта балаларҙың «Байыҡ-2019» телевизион конкурсы еңеүселәре, «Арғымак», «Бүрелар», «Рахман» этно- рок төркөмдәре, танылған ҡурайсы, Башҡортостандың халыҡ артисы Роберт Юлдашев, мультиинструменталист Заһир Зәйнетдинов, йырсылар Иҙел Аралбаев, Дамир Тайыпов, Марсель Ҡотоев сығыш яһаныар. Концерттын саҡырылған ҡунағы Элвин Грей (Радиҡ Юлъяҡшин) булды.
Әйткәндәй, Бөтә донъя башҡорттары ҡоролтайы съезында 600-ҙән ашыу делегат ҡатнашты. Улар араһында Америка Ҡушма Штаттары, Швейцария, Монако, Израилдә һәм башҡа дәүләттәрҙә йәшәгән милләттәштәребеҙ бар. Ҡоролтайҙа мөһим мәсьәләләр ҡарала, башҡорт халҡын үҫтереү йүнәлештәре билдәләнә. Йыйындың төп өлөшө «Торатау» конгресс-холында уҙа.
 ","
	Дүшәмбе, 01 июль 2019",Яңылыҡтар,Na
https://kulturarb.ru/ba/news/miңleғәfүr-zәjnetdinovҡa-bashҡortostandyң-halyҡ-artisy-tigәn-maҡtauly-isem-birelde, Миңлеғәфүр Зәйнетдиновҡа «Башҡортостандың халыҡ артисы» тигән маҡтаулы исем бирелде ,Na,"

V Бөтә донъя башҡорттары ҡоролтайы барышында билдәле ҡумыҙсы Миңлеғәфүр Зәйнетдиновҡа «Башҡортостандың халыҡ артисы» тигән маҡтаулы исем бирелде.
 ","
	Дүшәмбе, 01 июль 2019",Яңылыҡтар,Na
https://kulturarb.ru/ba/news/v-ishimbajskom-rajone-vpervye-proshyol-respublikanskij-prazdnik-toratau-jyjyny-copy, Ишембай районында беренсе тапҡыр «Торатау йыйыны» уҙҙы ,Na,"

29 июндә беренсе тапҡыр Башҡортостандың Ишембай районында Торатау итәгендә «Торатау йыйыны» республика байрамы үтте. Байрамда Бөтә донъя башҡорттары ҡоролтайы делегаттары ҡатнаштылар.
Көндөҙ сармат батшабикәһе Зарина тураһында реаль тарихи ваҡиғаларға нигеҙләнгән «Сармат вариҫтары» театрлаштырылған тамашаһы, биҙәү-ҡулланма сәнғәт әйберҙәре күргәҙмә-йәрминкәһе, буҙа ҡайнатыусылар конкурсы, спорт ярыштары, милли уйындар, «Сармат алтынын эҙләү» уйыны, балалар уйындары, «Ылаҡ» күрһәтмә сығыштары, «Мәргән уҡсы» һәм башҡалар уҙҙы.
«Торатау йыйыны» республика фольклор байрамында ҡатнашыусыларҙы, яҡташтарын төбәк етәксеһе Радий Хәбиров сәләмләне. Башҡортостандың етәксеһе Ишембай районы хеҙмәт алдынғыларына юғары наградалар тапшырҙы.

«Сығышымды инде девизға әйләнгән һүҙҙәр менән тамамлайым: ""Алға, Башҡортостан!""» – тине Радий Фәрит улы. 

Концертты Башҡортостандың Милли музыка ҡоралдары оркестрына ҡушылып Башҡортостандың халыҡ артисы Асҡар Абдразаҡов башлады. Халыҡ уны дәррәү алҡыштар менән ҡаршы алды һәм оҙатты.
Киске сәғәт 7-нән байрам ҡунаҡтары өсөн «Арғымаҡ», «Бүреләр», «Ҡурайсы», «Каруанһарай», «Далан», «Бәхетле», «Дан» төркөмдәре, RNT, МС Баш, Милли халыҡ уйын ҡоралдары оркестры һәм башҡа йондоҙҙар ҡатнашлығында Toratau-party концерты булды. Шулай уҡ байрамда 90-сы йылдар башында меңләгән тамашасы йыйған һәм башҡорт рок-музыкаһы үҫешенә этәргес биргән «Дәрүишхан» төркөмө сығыш яһаны. «Торатау йыйыны»нда популяр диджейҙар DJ Khan һәм DJ Fatikh ҡатнаштылар.
Республика фольклор байрамы аҙағына яҡынлашҡас, ҡараңғы төшкәс, барыһы ла лазерлы шоу ҡарарға йыйынды.Тәүҙә сәхнә алдында, аҙаҡ Торатау битләүендә дауам итте ул. Төрлө уттар менән йәнләнгән тау буйлап берсә йылҡы өйөрө сабып үтте, берсә бөркөт талпынды, берсә салют уттары балҡыны...

«Йыйын шул ҡәҙәр матур булды. Берҙәмлек, татыулыҡ мөхите хөкөм һөрә. Халыҡ милли ризыҡтар, эсемлектәр менән һыйланып рәхәтләнде», - тинеләр тамашасылар.

Сығанаҡ: https://kulturarb.ru/ru/news/v-ishimbajskom-rajone-vpervye-proshyol-respublikanskij-prazdnik-toratau-jyjyny 


 ","
	Дүшәмбе, 01 июль 2019",Яңылыҡтар,Na
https://kulturarb.ru/ba/news/bөtә-donya-bashҡorttary-ҡoroltajy-yaңy-rәjese-һajlandy, Бөтә донъя башҡорттары ҡоролтайы яңы рәйесе һайланды ,Na,"

Бөгөн V Бөтә донъя башҡорттары ҡоролтайы барышында ойошманың уставына үҙгәрештәр индерелде. 
 Бығаса устав буйынса президиум юҡ ине. Тауыш биреү һөҙөмтәһендә киләһе биш йыллыҡҡа президиум составы һайланды. Улар – Башҡортостан Дәүләт Йыйылышы – Ҡоролтай рәйесе урынбаҫары Эльвира Айытҡолова, медицина фәндәре докторы Сәлиә Мырҙабаева, башҡорт патриотик хәрәкәте рәйесе Фәнит Моратбаҡыев, Ханты-Манси автономиялы огругындағы ҡоролтай рәйесе Рәүҙәт Ҡолмәнбәтов, актер Хөрмәтулла Үтәшев, Рәсәй Федераль именлек хеҙмәте идаралығының Башҡортостан буйынса етәксеһе урынбаҫары Ғаяз Зарипов.
 Президиум ағзалары бер тауыштан Бөтә донъя башҡорттары ҡоролтайы рәйесенә вазифаһына Эльвира Айытҡолованы һайланы. Билдәле булыуынса, ошоғаса был яуаплы вазифаны Әмир Ишемғолов киткәндән һуң Данир Ғәйнуллин башҡарғайны.
 ","
	Йома, 28 июнь 2019",Яңылыҡтар,Na
https://kulturarb.ru/ba/news/v-ramkah-v-vsemirnogo-kurultaya-bashkir-obsudili-voprosy-razvitiya-bashkirskoj-kultury-i-ee-prodvizheniya-v-globalnoe-kulturnoe-prostranstvo-copy, Бөгөн V Бөтә донъя башҡорттары ҡоролтайы сиктәрендә мәҙәниәт һәм сәнғәт секцияһы үткәрелде ,Na,"

Өфөлә, «Торатау» конгрес-холында, V Бөтә донъя башҡорттары ҡоролтайы — башҡорт халҡының бар донъянан йыйылған вәкилдәренең йыйыны уҙҙы. Тарихи милли форум 1995 йылдан алып ойошторола. Маҡсаты — башҡорт халҡын берләштереү, этномәҙәни үҫтереү, милли берҙәйлекте һаҡлау, башҡорттарҙың үҙенсәлекле мәҙәниәтен үҫтереү. Сараны Башҡортостан Хөкүмәте булышлығында Бөтә донъя башҡорттары ҡоролтайы (конгресс) йәмәғәт ойошмаларының халыҡ-ара берлеге үткәрә.
V ҡоролтайҙа халыҡ араһынан һайланған 600-ҙән ашыу делегат ҡатнаша, уларҙың яртыһы тиерлек — республикала, 157-һе Рәсәй төбәктәрендә йәшәй. Башҡорт халҡының 50 вәкиле тарихи ватанына 21 илдән — АҠШ-тан, Швейцариянан, Голландиянан, Монаконан, Израилдән, Латвиянан һәм башҡа илдәрҙән килгән.
Йыйындың көн тәртибендәге төп мәсьәлә — 2050 йылға халыҡтың киләсәген күҙаллауҙы формалаштырған Башҡорт халҡының үҫеш стратегияһы концепцияһын раҫлау. Стратегияның сайтында документҡа тәҡдимдәр индерергә була.
Ҡоролтай эшендә Башҡортостан Башлығы вазифаһын ваҡытлыса башҡарыусы Радий Хәбиров ҡатнашты. Ҡунаҡ сифатында Рәсәй Федерацияһы Президенты хакимиәте етәксеһенең милләт-ара мөнәсәбәттәр буйынса урынбаҫары Магомедсалам Магомедов, Милләттәр эштәре буйынса федераль агентлыҡ етәксеһе Игорь Баринов, Рәсәй Федераль Йыйылышының Федерация Советы ағзалары Лилиә Ғүмәрова һәм Ирек Ялалов саҡырылды.
Бөгөн, V Бөтә донъя башҡорттары ҡоролтайы сиктәрендә, мәҙәниәт һәм сәнғәт секцияһы үткәрелде. Секцияны Башҡортостан Республикаһының мәҙәниәт министры Әминә Шафиҡова алып барҙы.
Секцияла ниндәй һорауҙар күтәрелде беҙҙең мәҡәләлә уҡығыҙ: В рамках V Всемирного курултая башкир обсудили вопросы развития башкирской культуры и ее продвижения в глобальное культурное пространство.

 ","
	Йома, 28 июнь 2019",Яңылыҡтар,Na
https://kulturarb.ru/ba/news/v-ufe-torzhestvenno-otkryli-pamyatnik-shajhzade-babichu-copy, Бөгөн Өфөлә Шәйехзада Бабичҡа һәйкәл асылды ,Na,"

Бөгөн Өфөлә, V Бөтә донъя башҡорттары ҡоролтайы барышында, Башҡорт автономияһына нигеҙ һалыусыларҙың береһе, бөйөк шағир һәм йәмәғәт эшмәкәре Шәйехзада Бабичҡа һәйкәл асылды.
Бабич һәйкәлен асыу унда ҡатнашыусылар өсөн быуындар осрашыуы булды тиергә мөмкин. Башҡортостан Башлығы вазифаһын ваҡытлыса башҡарыусы Радий Хәбиров, Республика етәкселеге вәкилдәре, Башҡорт ҡоролтайы аҡһаҡалдары, билдәле йәмәғәт эшмәкәрҙәре менән бергә тантанала студенттар, әүҙем йәштәр, эргә-тирәләге йорттарҙа йәшәүселәр ҡатнашты.

«Хәҙер Башҡортостан бөтә донъя менән осрашҡан төп конгресс майҙансығында шағир һыны тора. Ул беҙҙе тотош республикабыҙ һәм уның күп милләтле халҡының мәнфәғәте өсөн изге эштәргә дәртләндерер. Бөгөн мин Бөтә донъя башҡорттары ҡоролтайына көсөбөҙҙө берләштерергә, тыуған төйәгебеҙҙе нығытыуҙа мөһим аҙымдар яһарға тигән тәҡдим индерҙем. Йөҙ йыл элек Шәйехзада Бабич тап ошондай көслө һәм берҙәм Башҡортостан өсөн ғүмерен биргән дә инде. Бабич ғәҙелһеҙлекте фашлаған талантлы һүҙ оҫтаһы булып халыҡ хәтерендә ҡалған. Беҙҙең, уның тоҡомдары өсөн Бабич тауышы әүәлгесә йөрәгебеҙҙә яңғырай һәм беҙ Башҡортостандың шәп ул-ҡыҙҙарының эшен лайыҡлы дауам итеү өсөн барыһын да эшләрбеҙ! Беҙ бергә! Алға, Башҡортостан!», — тине республика етәксеһе.

Бронзанан ҡойолған алты метрлыҡ Бабич һыны Зәки Вәлиди урамында, Телеүҙәк алдында тора. Ижади концепцияны Башҡортостандың халыҡ шағиры Мостай Кәрим һәйкәле авторы булараҡ билдәле скульптор, Рәсәйҙең халыҡ рәссамы Андрей Ковальчук тормошҡа ашырған.

«Бына бер нисә йыл инде Өфөлә эшләйем һәм минең һәр эшем — тормошта эҙ. Рәссамға теге йәки был заман һулышына тап килгән образ тыуҙырыу мөһим. Шәйехзада Бабич образы менән дә шулай булды. Әлбиттә, уның фажиғәле яҙмышы бер кемде лә битараф ҡалдыра алмай. Үҙ халҡының идеалдары өсөн йәнен фиҙа ҡылған йәш шағирҙы онотмаҫҡа һәм уның менән ғорурланырға кәрәк», — тип билдәләне Андрей Николай улы.

«Башинформ» МА, Олег Яровиков фотоһы.
Сығанаҡ: https://kulturarb.ru/ru/news/v-ufe-torzhestvenno-otkryli-pamyatnik-shajhzade-babichu


 ","
	Йома, 28 июнь 2019",Яңылыҡтар,Na
https://kulturarb.ru/ba/news/ajrat-abushahmanov-mғafuri-is-bashҡort-akademiya-drama-teatrynyң-bash-rezhissery, Айрат Абушахманов – М.Ғафури ис. Башҡорт академия драма театрының баш режиссеры ,Na,"

Бөгөн, 28 июндә, Мәжит Ғафури исемендәге Башҡорт академия драма театрының директоры вазифаһын башҡарыусы Иршат Фәйзуллин театрҙың коллективына баш режиссерын тәҡдим итте. Яңы вазифаһын Айрат Әхтәм улы Абушахманов башҡара.
Айрат Абушахманов – Башҡортостандың атҡаҙанған сәнғәт эшмәкәре, Д.Сиразиев исемендәге премия лауреаты, Алтын битлек» Рәсәй милли театраль премияһы номинанты.
Айрат Әхтәм улы 1995 йылда Өфө дәүләт сәнғәт институтын тамамлағандан һуң (курстың художество етәксеһе – Р.В.Исрафилов) ижад юлын Мәжит Ғафури исемендәге Башҡорт дәүләт академия драма театрында актер булараҡ башлай.
1998 – 2003 йылдарҙа Рәсәй театр сәнғәте академияһының режиссерлыҡ бүлегендә уҡый (курс етәксеһе — П.О.Хомский, педагогы – В.В.Долгачев). Уҡыу осоронда Айрат Абушахманов режиссер ассистенты сифатында Мәскәүҙең Яңы театрында А.Гельман, Р.Роуз, А.Островский, К.Гольдони һәм башҡа авторҙарҙың әҫәрҙәрен сәхнәгә ҡуйыуҙа ҡатнаша.
2004 йылда А.Абушахманов М.Ғафури исемендәге Башҡорт дәүләт академия драма театрында режиссер булараҡ эш башлай.
 
 ","
	Йома, 28 июнь 2019",Яңылыҡтар,Na
https://kulturarb.ru/ba/news/zөlәjha-kүҙҙәren-asa-spektakle-groznyjҙa-federaciya-bөtә-rәsәj-festivalendә-ҡatnasha, «Зөләйха күҙҙәрен аса» спектакле Грозныйҙа «Федерация» бөтә Рәсәй фестивалендә ҡатнаша ,Na,"

11 – 19 сентябрҙә Чечен Республикаһының Грозный ҡалаһында милли театрҙарҙың «Федерация» бөтә Рәсәй фестивале уҙҙа. Быйыл «Федерация» фестивале беренсе тапҡыр уҙғарыла. 16 сентябрҙә Мәжит Ғафури исемендәге Башҡорт академия драма театры «Зөләйха күҙҙәрен аса» спектаклен  тәҡдим итәсәк.
Ҡуйыусы төркөмдә – режиссеры Айрат Абушахманов, рәссам- яҡтыртыусы Илшат Саяхов, рәссам Альберт Нестеров, пластика Ринат Абушахманов, башҡортсаға тәржемә авторы Хөрмәтулла Үтәшев.
Иҫегеҙгә төшөрәбеҙ, «Зөләйха күҙҙәрен аса» спектакле — Гүзәл Яхинаның «Зөләйха күҙҙәрен аса» романын сәхнәлә уҡыған өсөн» «Алтын битлек» драма театры һәм ҡурсаҡ театры жюрийының беренсе махсус премияһына лайыҡ.
Тулыраҡ: Стала известна программа I Всероссийского фестиваля национальных театров «Федерация».
Рәмис Назмиевтың фотоларын тәҡдим итәбеҙ: https://vk.com/album-151158081_264294426

 
 ","
	Йома, 28 июнь 2019",Яңылыҡтар,Na
https://kulturarb.ru/ba/news/v-moskve-sostoitsya-mezhdunarodnyj-festival-sabantuj-2019-copy, Мәскәүҙә «Һабантуй – 2019» халыҡ-ара фестивале үтә ,Na,"

6 июлдә Мәскәү ҡалаһының «Коломенское» музей-ҡурсаулығында башҡорт һабантуйы үтә. Быйылғы сара республиканың 100 йыллығына арнала.
Кисә, 27 июндә, «Башинформ» мәғлүмәт агентлығы конференц-залында матбуғат конференцияһы уҙҙы. Спикерҙар – Башҡортостан Республикаһының мәҙәниәт министры Әминә Шафиҡова, Башҡортостандың халыҡ артисы Роберт Юлдашев һәм Мәскәү ҡунаҡтары сығыш яһанылар.
Ойоштороуҙар һүҙҙәренсә, илдең баш ҡалаһында йәшәүселәр һәм милләттәштәребеҙ иғтибарына ҙур концерт программаһы тәҡдим ителәсәк. Һабантуй майҙанын халыҡтың көнкүрешен һәм йолаларын сағылдырған тирмәләр биҙәйәсәк, ошонда уҡ халыҡ кәсептәре буйынса оҫталыҡ дәрестәре ойоштороласаҡ, ҡунаҡтарға милли аш-һыу тәҡдим ителәсәк.

«Һабантуй сиктәрендә иң яҡшы музыканттарыбыҙ сығыш яһаясаҡ, этно ихаталар ойошторола», – тине Әминә Ивний ҡыҙы Шафиҡова.

Был юлы республика исеменән Хәйбулла һәм Кушнаренко райондары вәкилдәре сығыш яһай.
Тулыраҡ: В Москве состоится международный фестиваль «Сабантуй 2019»
«Башинформ» МА фотоһы.
 ","
	Йома, 28 июнь 2019",Яңылыҡтар,Na
https://kulturarb.ru/ba/news/oktyabrҙә-hөsәjen-әhmәtov-isemendәge-filarmoniyaһy-asyu-tantanaһyna-saҡyra, Октябрҙә Хөсәйен Әхмәтов исемендәге Филармонияһы асыу тантанаһына саҡыра ,Na,"

3-сө октябрҙә Хөсәйен Әхмәтов исемендәге Башҡорт дәүләт филармонияһы 81-се ижад миҙгелен асыу айҡанлы тамашасыларға ҙур концерт тәҡдим итәсәк. Киске 7-лә башлана.
Филармония сайтты: http://bashgf.ru/  
 ","
	Кесе йома, 27 июнь 2019",Яңылыҡтар,Na
https://kulturarb.ru/ba/news/өfөlә-kөmөsh-aҡbuҙat-halyҡ-ara-kino-festivale-үtә, Өфөлә «Көмөш Аҡбуҙат» халыҡ-ара кино фестивале үтә ,Na,"

Башҡортостан Башлығы вазифаһын ваҡытлыса башҡарыусы Радий Хәбиров Өфөлә «Көмөш Аҡбуҙат» халыҡ-ара кино фестивален үткәреү тураһында бойороҡҡа ҡул ҡуйҙы. Фестиваль 24 – 27 августта үтәсәк.
Быйыл жюри ағзаһы – танылған театр һәм кино актеры, Рәсәй Федерацияһының халыҡ артисы Сергей Шакуров.
Әйткәндәй, конкурс программаһында фильмдар ике номинацияла: социаль һәм мотивация, милли һәм этник кино йүнәлештәрендә планлаштырыла.
Конкурстан тыш программала һуңғы йылдарҙа төшөрөлгән Башҡортостандың уйын һәм анимация ҡыҫҡа метражлы фильмдары, шулай уҡ, Рәсәй һәм сит илдәрҙең документаль картиналары, башҡорт киноһына нигеҙ һалыусы Әмир Абдразаҡовтың фильмдары күрһәтелә.
Сығанаҡ: https://kulturarb.ru/ru/news/zhyuri-iv-mezhdunarodnogo-kinofestivalya-serebryanyj-akbuzat-vozglavit-sergej-shakurov
 ","
	Кесе йома, 27 июнь 2019",Яңылыҡтар,Na
https://kulturarb.ru/ba/news/segodnya-na-scene-bashdramteatra-sostoyalas-premera-spektaklya-bomba-copy, Бөгөн Башҡорт академия драма театры сәхнәһендә «Бомба» премьераһы үтте ,Na,"

Бөгөн, 26 июндә, Мәжит Ғафури исемендәге Башҡорт академия драма театры сәхнәһендә Салауат Әбүзәровтың пьесаһы буйынса «БОМБА» исемле спектаклдең премьераһы үтте. Комедия-фарс жанрындағы спектаклдең режиссеры Фирғәт Ғарипов сәхнәлештерҙе. Әйткәндәй, режиссер булараҡ был уның тәүге эше.

«Шағир, драматург Салауат Әбүзәрҙең пьесаһында миңә тәү сиратта, тема оҡшаны. Беҙ уның менән тексты бик күп тапҡырҙар мөхәрриләнек, хатта яңы геройҙар ҙа индерергә тура килде. Спектакль техник яҡтан ҡатмарлы, уның жанрын фарс тип билдәләргә мөмкин», - ти Фирғәт Ғарипов.

Ижади төркөмдә рәссам Рөстәм Баймөхәмәтов, композитор Вәсил Ғафаров, хореограф Рәмизә Мөхәмәтшина, видеоинженер Роман Пожидаев эшләй.
Спектаклдә Рәсәйҙең атҡаҙанған артисы, Башҡортостандың халыҡ артисы Рәүис Заһитов, Башҡортостандың халыҡ артисы Гүзәл Маликова, Башҡортостандың халыҡ артисы Шәүрә Дилмөхәмәтова-Әхмәҙуллина, Башҡортостандың халыҡ һәм атҡаҙанған артисы Азамат Ғафаров, Башҡортостандың атҡаҙанған артисы Хәким Мортазин, Руслан Хайсаров, Айнур Ситдиҡов, Зилиә Хәлилова, Гөлмирә Исмәғилева, Юлиә Асҡарова, Айҙар Шәмсетдинов ҡатнаша.

«Яратҡан театрыбыҙ  миҙгел һуңында беҙгә тағы бер премьера тәҡдим итте. Билдәле шағир, драматург Салауат Әбүзәрҙең «Бомба» әҫәрен йәш режиссер, беҙгә матур ролдәре менән таныш булған Фирғәт Ғарипов сәхнәләштерҙе. Һәм, әлбиттә, театрыбыҙҙың талантлы, шәп актерҙары беҙгә күңелле ял бүләк итте. Комедия-фарс жанрындағы был тамаша көлдөрә лә, уйландыра ла», – тәьҫораттарын менән тамашасы Алһыу Ишемгулова уртаҡлашты.

 ","
	Шаршамбы, 26 июнь 2019",Яңылыҡтар,Na
https://kulturarb.ru/ba/news/russkij-dramaticheskij-teatr-rb-zavershil-157-j-teatralnyj-sezon-copy, Урыҫ дәүләт академия драма театры сәхнәһендә ябыу тантанаһы үтте  ,Na,"

Башҡортостан Республикаһының Урыҫ дәүләт академия драма театры 157-се ижад миҙгелен япты. Был көндө коллектив тамашасыларға байрам кәйефе бүләк итте. 
19.00 сәғәттә тамашасылар өсөн Урыҫ драма театры «Дом для сумашедших» исемле комедияһын тәҡдим итте. Спектаклдән һуң уҙған миҙгелдәге иң яҡшы ижади эштәре билдәләнде, төрлө цехтарҙың уңған хеҙмәткәрҙәре Маҡтау грамоталары менән бүләкләнде.
Тулыраҡ бында уҡығыҙ: https://kulturarb.ru/ru/news/russkij-dramaticheskij-teatr-rb-zavershil-157-j-teatralnyj-sezon
 ","
	Шаршамбы, 26 июнь 2019",Яңылыҡтар,Na
https://kulturarb.ru/ba/news/toratau-itәgendә-toratau-jyjyny-respublika-bajramy-uҙғaryla, Торатау итәгендә «Торатау йыйыны» республика байрамы уҙғарыла ,Na,"

29 июндә Башҡортостандың Ишембай районы Торатау итәгендә «Торатау йыйыны» республика байрамы уҙғарыла. Сара  көндөҙгө сәғәт 4-тә башлана.
Ошо көндө сармат батшабикәһе Зарина тураһында реаль тарихи ваҡиғаларға нигеҙләнгән «Сармат вариҫтары» театрлаштырылған тамашаһы, биҙәү-ҡулланма сәнғәт әйберҙәре күргәҙмә-йәрминкәһе, буҙа ҡайнатыусылар конкурсы, спорт ярыштары, милли уйындар, «Сармат алтынын эҙләү» уйыны, балалар уйындары, «Ылаҡ» күрһәтмә сығыштары, «Мәргән уҡсы» һәм башҡалар уҙғарыла.
Киске сәғәт 7-нән байрам ҡунаҡтары өсөн «Арғымаҡ», «Бүреләр», «Ҡурайсы», «Каруанһарай», «Далан», «Бәхетле», «Дан» төркөмдәре, RNT, МС Баш, Милли халыҡ уйын ҡоралдары оркестры һәм башҡа йондоҙҙар ҡатнашлығында Toratau-party концерты була.
Байрамда 90-сы йылдар башында меңләгән тамашасы йыйған һәм башҡорт рок-музыкаһы үҫешенә этәргес биргән «Дәрүишхан» төркөмөнөң сәхнәгә ҡайтыуын күрергә мөмкин.«Торатау йыйыны» популяр диджейҙар DJ Khan һәм DJ Fatikh ҡатнашлығында йәштәр дискотекаһы менән тамамлана.
Сығанаҡ: https://kulturarb.ru/ru/news/u-podnozhiya-gory-toratau-sostoitsya-respublikanskij-prazdnik-toratau-jyjyny
 
 ","
	Шаршамбы, 26 июнь 2019",Яңылыҡтар,Na
https://kulturarb.ru/ba/news/өfөlә-zamansa-sәnғәt-үҙәge-barlyҡҡa-kilә, Өфөлә Заманса сәнғәт үҙәге барлыҡҡа килә ,Na,"

Үҙәк эшмәкәрлеге республикала музей-экспозиция эшенең яңы йүнәлеше булыр тип көтөлә. Бында донья музейҙары әҫәрҙәренән экспозициялар ойоштороу күҙаллана.
Башҡортостан башлығы вазифаһын ваҡытлыса башҡарыусы Радий Хәбиров билдәләүенсә, үҙәк бинаһы үҙ стиле, заманса булыуы менән айырылып торорға һәм ҡаланың архитектура йөҙөнә тап килергә тейеш.
Сығанаҡ: https://bash.news/news/99240_fl_zamansa_snt_ge_barlya_kil?lang=bash
 ","
	Шаршамбы, 26 июнь 2019",Яңылыҡтар,Na
https://kulturarb.ru/ba/news/v-avstrijskoj-respublike-prohodit-prazdnik-sabantuj-copy, Австрия Республикаһында «Һабантуй» байрамы уҙҙы ,Na,"

Кисә, 25 июндә, Австрия баш ҡалаһында, Башҡортостан Республикаһының көндәре сиктәрендә, «Һабантуй» байрамы үтте.
«Һабантуй»ҙа мастер-класстар, спорт ярыштары, йәрминкәһеләр һәм халыҡ уйындары. 18:00 сәғәттә концерт программаһы башланды. Унда Фәйзи Ғәскәров исемендәге дәүләт академия халыҡ бейеүҙәре ансамбле, Башҡортостан Республикаһының халыҡ ҡоралдары Милли оркестры (Л.Дәүләтбәев етәксеһе), Башҡортостандың һәм Татарстандың халыҡ артисы Айдар Ғалимов һәм «Узорица» фольклор ансамбле сығыш яһанылар.
Сығанаҡ: https://kulturarb.ru/ru/news/v-avstrijskoj-respublike-prohodit-prazdnik-sabantuj 
 ","
	Шаршамбы, 26 июнь 2019",Яңылыҡтар,Na
https://kulturarb.ru/ba/news/nurmөhәmәt-hәҙrәt-niғmәtullin-arabyҙҙan-kitte, Нурмөхәмәт хәҙрәт Ниғмәтуллин арабыҙҙан китте... ,Na,"

Бөгөн Өфөлә Башҡортостан мосолмандары Диниә назаратының элекке рәйесе Нурмөхәмәт хәҙрәт Ниғмәтуллин 73-сө йәшендә арабыҙҙан китте. Нурмөхәмәт Мәғәфүр улы Ниғмәтуллин Башҡортостан Республикаһының Баймаҡ районы Сибай эшселәр ҡасабаһында (хәҙерге Сибай ҡалаһы) 1946 йылдың 8 декабрендә тыуған.
1979 йылдан алып Мосолмандарҙың Үҙәк диниә назаратында яуаплы секретарь була. 1983 йыл — Беренсе йәмиғ мәсетенең имам‑хатибы. 1992 йылдан — Башҡортостан мосолмандарының Диниә назараты президиумы рәйесе. 1994—1996 йылдарҙа — Рәсәй мосолмандары Диниә назаратының Юғары координация үҙәге, 1996 йылдан — Рәсәй Мөфтөйҙәре советы ағзаһы. Р. Фәхретдинов исемендәге мәҙрәсәне ойоштороусыларҙың береһе.
Быйыл 29 апрелдә Башҡортостан мосолмандарының Диниә назараты президиумы ултырышында Нурмөхәмәт хәҙрәт Ниғмәтуллин рәсми рәүештә мөфтиәт башлығы вәкәләттәрен һалды. Ваҡытлыса рәйес итеп мөфтөй урынбаҫары, имам Айнур хәҙрәт Бирғәлин һайланды.
Хәҙер республикала 1 300 мосолман мәхәлләһенең 737-һе Башҡортостан мосолмандарының Диниә назаратына ҡарай.
Ул Рәсәй Мөфтөйҙәре советы ордены менән бүләкләнгән.Дүрт ҡыҙ тәрбиәләп үҫтергән.
 ","
	Шаршамбы, 26 июнь 2019",Яңылыҡтар,Na
https://kulturarb.ru/ba/news/bөgөn-bashdramteatrҙa-bomba, Бөгөн Башдрамтеатрҙа «Бомба»! ,Na,"

Әле генә Мәжит Ғафури исемендәге Башҡорт академия драма театры сәхнәһендә Башҡортостандың халыҡ артисы Азамат Ғафаровтың юбилей кисәһе үтте. Ә инде бөгөн  сәхнәлә Азамат Ғафаров «Бомба»  исемле яңы спектаклдә төп ролде башҡара.
Спектакль авторҙары: режиссеры – Фирғәт Ғарипов, рәссам – Рөстәм Баймөхәмәтов, композитор – Вәсил Ғафаров, хореограф – Рәмизә Мөхәмәтшина, видеоинженер – Роман Пожидаев.
Ролдәрҙә: Рәсәйҙең атҡаҙанған артисы, Башҡортостандың халыҡ артисы Рәүис Заһитов, Башҡортостандың халыҡ артисткаһы Гүзәл Маликова, Башҡортостандың халыҡ артисткаһы Шәүрә Дилмөхәмәтова-Әхмәдуллина, Башҡортостан Республикаһының атҡаҙанған һәм халыҡ артисы Азамат Ғафаров, Башҡортостан Республикаһының атҡаҙанған артисы Хәким Мортазин, Руслан Хайсаров, Айнур Ситдиҡов, Зилиә Хәлилова, Гөлмирә Исмәғилева, Юлиә Асҡарова, Айҙар Шәмсетдинов.
 ","
	Шаршамбы, 26 июнь 2019",Яңылыҡтар,Na
https://kulturarb.ru/ba/news/ajrat-abushahmanov-pskov-tamashasylarynyң-kuңelen-yaulany, Айрат Абушахманов Псков тамашасыларының куңелен яуланы ,Na,"

24 июндә, Псков академия драма театрының «Яҙыусылар тураһында театр» лабораторияһында еңеү яуланы. Айрат Әхтәм улы «Пленные духи» спектакленән өҙөк сәхнәләштерҙе.Быйылғы лаборатория А.С.Пушкин, И.А.Крылов һәм А.И.Солженицындың юбилейҙарына бағышланды.
Өҙөккә эксперт советы – Нияз Иғламов (Ҡазан), Жанна Зарецкая (Санкт-Петербург), Оксана Кушляева (Санкт-Петербург) – «5» балл ҡуйҙылар. Ә тамашасылар – «4,80» балл.
Әйткәндәй, лабораторияның ҡағиҙәһе буйынса,еңеүсе — Псков академия драма театры сәхнәһендә тулы спектакль ҡуясаҡ.
 ","
	Шаршамбы, 26 июнь 2019",Яңылыҡтар,Na
https://kulturarb.ru/ba/news/bashҡortostanda-ҡymyҙ-etno-festivale-ojoshtorola, Башҡортостанда ҡымыҙ этно-фестивале ойошторола ,Na,"

Июль аҙағында Өфөлә «Аҡбуҙат» ипподромында «Йәйләү» тип аталған байрам үткәрелә. Ул башҡорт ҡымыҙының данын киңерәк таратыу маҡсатынан уҙғарыла.
Сығанаҡ: https://bash.news/news/99156_bashortostanda_ymy_etnofestivale_ojoshtorola?lang=bash 

 ","
	Шишәмбе, 25 июнь 2019",Яңылыҡтар,Na
https://kulturarb.ru/ba/news/rәsәj-tөbәktәrendә-bashҡortostandyң-100-jyllyғy-uңajynan-һabantujҙar-ojoshtorola,  Рәсәй төбәктәрендә Башҡортостандың 100 йыллығы уңайынан һабантуйҙар ойошторола ,Na,"

Рәсәй төбәктәрендә халыҡ байрамдары – һабантуйҙар бара. Быйыл улар Башҡортостандың ойошторолоуына 100 йыл тулыуға арналған.
Иҫегеҙгә төшөрәбеҙ, 8 июндә тәүгеләрҙән булып халыҡ байрамын Һарытау өлкәһендә йәшәүселәр үткәрҙе. 15-16 июндә Ҡурған өлкәһендә, Пермь крайында, Ханты-Манси автономиялы округында һәм Екатеринбург ҡалаһында һабантуйҙар уҙҙы. Рәсми делегациялар составында республиканың Миәкә, Ҡыйғы, Бүздәк, Салауат, Ишембай, Дүртөйлө райондары вәкилдәре ҡатнашты.
Шулай уҡ республика рәсми делегацияларының халыҡ байрамдарында ҡатнашыуы дауам итә.
29 июндә Ленинград өлкәһендә һабантуй була. Унда Башҡортостандың Ғафури һәм Стәрлебаш райондары вәкилдәре ҡатнаша. Байрам барышында Башҡортостан Республикаһының Халыҡтар дуҫлығы йорто һәм Ленинград өлкәһенең Дуҫлыҡ йорто араһында хеҙмәттәшлек тураһында килешеү төҙөлә.
29 июндә Һамар өлкәһендә Бөтә Рәсәй ауыл һабантуйы уҙғарыла, Башҡортостандан унда Нуриман районы һәм Учалы филармонияһы ҡатнаша.
6 июлдә Мәскәүҙә, Силәбе өлкәһенең Троицк ҡалаһында һәм Һамарҙа Хәйбулла, Кушнаренко, Күгәрсен районы, Октябрьский ҡалаһы вәкилдәре ҡатнашлығында байрамдар ойошторола.
20 июлдә Свердловск өлкәһе Сысерт районында һабантуй була.
27 июлдә Ырымбурҙа һабан байрамы үткәрелә.
Бөтә һабантуйҙарҙа этно-фольклор башҡорт тирмәһен ҡороу, ижади коллективтарҙың сығышы, ҡунаҡтарҙы башҡорт милли ризыҡтары менән һыйлау, халыҡ кәсептәре әйберҙәре күргәҙмә-йәрминкәһен ойоштороу күҙаллана.
Фотоһүрәт: социаль силтәренән
 
 ","
	Шишәмбе, 25 июнь 2019",Яңылыҡтар,Na
https://kulturarb.ru/ba/news/znamenityj-bashkirskij-multiinstrumentalist-zainetdin-stal-uchastnikom-programmy-pole-chudes-copy, Башҡорт мультиинструменталист Зәйнетдин «Мөғжизәләр яланы»нда ҡатнашты ,Na,"

Беренсе каналдың иң билдәле уйын программаларының береһендә яҡташыбыҙ, танылған мультиинструменталист, «Zainetdin» шоу-проектың етәксеһе Зәгир Зәйнетдинов ҡатнашты.

«Мин бала саҡтан уҡ ошо барабанды үҙем өрөлтөп ҡарау хыялы менән янғанмын, ә бына маҡсатын тормошҡа ашыра алдым. Тормош – ул иҫ киткес дана», - ти Зәйнетдин.

«Мөғжизәләр яланы» студияһында Башҡортостаныбыҙ данын күтәреп, башҡорт халык йырын өзләү, ҡумыҙ һәм ҡурай аша уйнап ишттерә. Леонид Якубовичтың үҙенә дә сәк-сәк, бауырһаҡ, бал, башҡорт сәйҙәре һәм ҡымыҙ кеүек милли аш-һыу бүләк итеп ҡыуандырҙы. Ә үҙе уйын барышында компьютер отоу мөмкинлеген алды.
«Мөғжизәләр яланы» программаһынан өҙөк: https://vk.com/video70175590_456239254
Сығанаҡ: https://kulturarb.ru/ru/news/znamenityj-bashkirskij-multiinstrumentalist-zainetdin-stal-uchastnikom-programmy-pole-chudes
 ","
	Шишәмбе, 25 июнь 2019",Яңылыҡтар,Na
https://kulturarb.ru/ba/news/respublikabyҙҙa-salauat-jyjyny-utәsәk, Республикабыҙҙа «Салауат йыйыны» үтәсәк ,Na,"

29 июндә Башҡортостан Республикаһында Салауат районында «Салауат йыйыны» үтә. Быйыл фольклор байрамы милли батырыбыҙҙың тыуыуына 265 йыл тулыуға арнала.
Республика халыҡ ижады үҙәгенән хәбәр итеүҙәренсә, байрам барышында бер нисә сара планлаштырылған. Мәҫәлән, «Салауат әйтеше» конкурсы еңеүселәре билдәләнәсәк. Ул социаль селтәрҙә март айында башланды, 1 июнгәсә барҙы.
 «Салауат йыйыны батыры» конкурсы 18 – 27 йәшлектәр араһында уҙғарыла. Улар үҙенең кейеме хаҡында һөйләргә, шәжәрәһен, ырыуы батырҙарын, тамғаһын, ҡошон, ағасын, оранын һ.б. белергә, халыҡ йырын башҡарырға (ҡобайыр, оҙон көй), ҡурай йәки башҡа башҡорт милли музыка ҡоралында уйнарға тейеш. Шулай уҡ ярыш төрҙәрендә Салауат Юлаевтың шиғырҙарын ятлау, халыҡ бейеүен башҡарыу, милли көрәш, уҡ атыу бар.
 Байрам тарихында тәүге тапҡыр еңеүсегә ысын башҡорт аты тапшырыласаҡ. Йыйын программаһына «Салауат уғы» асыҡ район турниры, тирмәләр конкурсы, «Көмөш өҙәңге» күргәҙмә-йәрминкәһе ингән. Байрам һабантуй менән бер көндә була – Салауат халҡы яҙғы баҫыу эштәренә йомғаҡ яһаясаҡ.
 Ойоштороусылар – Башҡортостан Мәҙәниәт министрлығы, Республика халыҡ ижады үҙәге, Сәсәндәр үҙәге, Салауат районы хакимиәте.
Сығанаҡ: https://kulturarb.ru/ru/news/folklornyj-prazdnik-salauat-jyjyny-prinimaet-zayavki-k-uchastiyu
 ","
	Дүшәмбе, 24 июнь 2019",Яңылыҡтар,Na
https://kulturarb.ru/ba/news/radij-habirov-gollivud-aktery-stiven-sigal-menәn-osrashty, Радий Хабиров Голливуд актеры Стивен Сигал менән осрашты ,Na,"

Башҡортостан Республикаһы Башлығы вазифаһын ваҡытлыса башҡарыусы Радий Хабиров Сибайҙа Рәсәй-Америка гуманитар бәйләнештәре мәсьәләләре буйынса Сит ил эштәре министрлығының махсус вәкиле, Голливуд актеры Стивен Сигал менән осрашты. Радий Хабиров һәм Стивен Сигал «Дуҫлыҡ гөлләмәһе» тигән халыҡ мәҙәниәте фестивалендә ҡатнашты.
Башҡортостан Республикаһы Башлығы сайтының фотоһы.
 ","
	Дүшәмбе, 24 июнь 2019",Яңылыҡтар,Na
https://kulturarb.ru/ba/news/өfөlә-v-bөtә-donya-bashҡortttary-ҡoroltajy-siktәrendә-samrau-shou-festivale-үtәsәk, Өфөлә  V Бөтә донъя башҡортттары ҡоролтайы сиктәрендә «Самрау Шоу» фестивале үтәсәк ,Na,"

28 июндә Өфөлә Йәштәр көнөнә һәм V Бөтә донъя ҡоролтайына ҡарата башҡорт һәм Рәсәй эстрадаһы артистары ҡатнашлығында «Ватан» этнопаркында «Самрау Шоу» фестивале үтәсәк. Шоу-фестивале «Беҙ йәштәр – Башҡортостандың киләсәге» девизы аҫтында уҙа.
Әйткәндәй, Бөтә донъя башҡорттары ҡоролтайы съезында 600-ҙән ашыу делегат ҡатнаша. Улар араһында Америка Ҡушма Штаттары, Швейцария, Монако, Израилдә һәм башҡа дәүләттәрҙә йәшәгән милләттәштәребеҙ бар. Ҡоролтайҙа мөһим мәсьәләләр ҡарала, башҡорт халҡын үҫтереү йүнәлештәре билдәләнә. Йыйындың төп өлөшө «Торатау» конгресс-холында уҙа.
Ә инде киске сәғәт 9-ҙа «Ватан» этнопаркында бөтә тамашасыларҙы ҙур интерактив программа, театрлаштырылған тамаша, 3D- һүрәттәр һәм махсус эффекттар менән менән яҡтылыҡ шоуы, ҙур байрам концерты көтә. Концертта балаларҙың «Байыҡ-2019» телевизион конкурсы еңеүселәре, «Арғымак», «Бүрелар», «Рахман» этно- рок төркөмдәре, танылған ҡурайсы, Башҡортостандың халыҡ артисы Роберт Юлдашев, мультиинструменталист Заһир Зәйнетдинов, йырсылар Иҙел Аралбаев, Дамир Тайыпов, Марсель Ҡотоев сығыш яһаясаҡ. Концерттын саҡырылған ҡунағы – Элвин Грей (Радиҡ Юлъяҡшин). Инеү ирекле.
 ","
	Дүшәмбе, 24 июнь 2019",Яңылыҡтар,Na
https://kulturarb.ru/ba/news/bөgөn-hәter-һәm-ҡajғy-urtaҡlashyu-kөnө-2, Бөгөн – Хәтер һәм ҡайғы уртаҡлашыу көнө ,Na,"

Бөгөн, 22 июнь – Хәтер һәм ҡайғы уртаҡлашыу көнө. Был көндө 78 йыл элек немец фашистары илде бомбаға тота башлағас та, сик буйы гарнизонының тере ҡалған өс мең ярым кешеһе дошмандың 18 мең һалдатына ҡаршы үлемесле алыша. Немец тарихсылары яҙыуынса, һөжүм итеүселәр фанатик рәүештә алышҡан совет һалдаттары тарафынан ныҡ ҡырыла.
Башҡортостан ил азатлығы өсөн көрәшкә 700 меңгә яҡын ул һәм ҡыҙын оҙата. Уларҙың һәр икенсеһе тыуған яҡтарына кире әйләнеп ҡайтмай. өсөн Республиканан 278 яугир һуғышта күрһәткән батырлыҡтары Советар Союзы геройы, ә 35 кеше Дан орденының тулы кавалеры исемдәренә лайыҡ була.
Шулай башланып киткән был аяуһыҙ һуғышта халҡыбыҙ еңеп сыға. Һуғыш башланған көн 1996 йылдан бирле Хәтер һәм ҡайғы көнө тип билдәләнә. Һәм 2019 йылдың 22 июнендә Хәтер һәм ҡайғы уртаҡлашыу көнөнә бәйле Өфөлә иҫтәлекле мәҙәни саралар үтә.
 ","
	Шәмбе, 22 июнь 2019",Яңылыҡтар,Na
https://kulturarb.ru/ba/news/ufe-proshel-benefis-narodnogo-artista-bashkortostana-azamata-gafarova-copy," Йырла, Азамат! Уйна, Азамат! – Башҡортостандың халыҡ артисы Азамат Ғафаровтың бенефисы үтте ",Na,"

Кисә, 21 июндә, Мәжит Ғафури исемендәге Башҡорт академия драма театры сәхнәһендә Башҡорт театрының ғорурлығы, башҡорт һәм татар эстрадаһының яҡты йондоҙо, республикабыҙҙың атҡаҙанған һәм халыҡ артисы Азамат Ғафаров үҙенең 45 йәшенә арналған бенефисын үткәрҙе.

«Бөгөн мин шул тиклем тулҡынланам… Уйлап ҡарағыҙ – улымдың бенефисы! Шуға ла ошо залды тултырып килеүегеҙгә – оло рәхмәт! –  юбилярҙың атаһы, башҡорт, татар һәм бөтә Рәсәй халҡының кумиры Фидан Ғафаров тамашасы менән уртаҡлашты. – Улым минең! Терәгем, минең эшемде дауам итеүсе, ижадташым, рухташым минең! Ир уртаһына еткән яратҡан сабыйым! Бер-беребеҙгә терәк, ижадташ булыуына ҡыуанам мин, улым…».

Ысынлап та тулҡынландырғыс, сөнки күпме йылдар Фидан һәм Азамат Ғафаровтар бергә сәхнәлә уйнанылар. Һәм бенефиста улар бергә  «Башмағым» (Хәбибулла Ибраһимов, режиссер — Илдар Ғиләжев) спектакленән өҙөктө күрһәттеләр.
Үҙҙенең ижад кисәһендә юбиляр тамашасыларға биш образдар бүләк итте, бәлки уның сәхнәгә сығарған ролдәр бик күп. Кистә «Хыялый» (Салауат Әбүзәр, режиссер — Арыҫлан Йәнбәков), «Нәркәс» (Илшат Йомағолов, режиссер — Илдар Ғиләжев), «Баллы, тирәкле Балтирәк» (Ангиза Ишбулдина, режиссер — Алмас Әмиров), «Өс егет» (өҙөк: «Һин, һин, күҙ нурым») спектаклдәрҙән өҙөктәре тамашасы күрҙе. Әйткәндәй, Азамат Ғафаров трагик, лирик, драматик, романтик, комик ролдәрҙе берҙәм шәп уйнаусы.
Кисә ҡотлау һүҙҙәре менән Башҡортостан Республикаһының мәҙәниәт министры Әминә Шафиҡова һәм Өфөнөң мәҙәниәт идаралығы етәксеһе Шамил Абдраҡов килделәр.
Сәхнәгә юбилярҙың атаһы — Рәсәйҙең, Башҡортостандың һәм Татартсандың халыҡ артисы Фидан Ғафаров, артистың хәләл ефете — Башҡортостандың атҡаҙанған артисы Алһыу Ғафарова-Ғәлина, Башҡортостандың атҡаҙанған артисы Азат Йыһаншин һәм эстрада йондоҙҙары Башҡортостандың һәм Татарстандың халыҡ артисы Айҙар Ғәлимов, Башҡортостан Республикаһының атҡаҙанған артисткаһы Фирүзә Париж, Башҡортостан Республикаһының Ш.Бабич ис. дәүләт республика йәштәр премияһы лауреаты  Артур Ҡунаҡбаев һәм Zainetdin проекты сығыш яһаны.
Концертан һуң юбилярҙы М.Ғафури исемендәге Башҡорт академия драма театры коллективы исеменән директор вазифаһын башҡарыусы Иршат Фәйзуллин ҡотланы.
Бына, тағы бер күңел байрамы ла аҙағына етте. Азамат Ғафаровҡа – 45 йәш! Ғафаровтар – Башҡортостандың сәнғәт тарихында мәңгелеккә иң моңло династия булып ҡаласаҡ! Оло йөрәкле атай хәстәрлеге һәм ихлас күңелле, рәхмәтле ул өлгөһө улар! Бөгөнгө бенефис – ул ысын мәғәнәһендә ғаилә йолаларының, театр һәм эстраданың күсәгилешлегенең юғары баҫҡысы.
Фоторепортаж:https://kulturarb.ru/ru/media/fotoreportazhi/benefis-azamata-gafarova
 ","
	Шәмбе, 22 июнь 2019",Яңылыҡтар,Na
https://kulturarb.ru/ba/news/shonҡar-zhurnalynyң-bildәle-bashҡorttar-rubrikala-mәҙәniәt-һәm-sәnғәt-eshmәkәrҙәre-tәҡdim-itelgәn, «Шонҡар» журналының «Билдәле башҡорттар» бүлектә мәҙәниәт һәм сәнғәт эшмәкәрҙәре тәҡдим ителгән ,Na,"

«V Бөтә донъя башҡорттары ҡоролтайы алдынан арҙаҡлы башҡорттарҙы барлайбыҙ һәм икенсе унлыҡты тәҡдим итәбеҙ. Был исемлекте оҙаҡ дауам итергә була, дуҫтар, һеҙ ҙә үҙ тәҡдимегеҙҙе яҙығыҙ» – «Шоңҡар» Башҡортостан йәштәре журналында яҙылған.
Әйткйндәй, уларҙың «Билдәле башҡорттар» рубрикала мәҙәниәт һәм сәнғәт эшмәкәрҙәре бар, улар араһында: Башҡортостандың халыҡ яҙыусыһы Зәйнәб Биишева, Башҡортостандың халыҡ шағиры Мостай Кәрим, Башҡортостандың халыҡ шағиры Рәми Ғарипов, Рәсәй опера йырсыһы, Башҡортостандың халыҡ артисы Илдар Абдразаҡов, Башҡортостандың халыҡ сәсәне Мөхәмәтша Буранғолов, Башҡорт халҡының бөйөк шағиры Шәйехзада Бабич, беренсе башҡорт ҡатын-ҡыҙ яҙыусыһы Һәҙиә Дәүләтшина, СССР-ҙың халыҡ артисы, композитор Заһир Исмәғилев, Башҡортостандың халыҡ шағиры Рауил Бикбаев һәм Башҡортостандың атҡаҙанған артисы Радик Юльяҡшин.
https://shonkar.rbsmi.ru/articles/oroltay-y-arshylap/
 ","
	Йома, 21 июнь 2019",Яңылыҡтар,Na
https://kulturarb.ru/ba/news/bashҡortostanғa-gollivud-aktery-stiven-sigal-kilә, Башҡортостанға голливуд актеры Стивен Сигал килә ,Na,"

22 июндә Башҡортостан Республикаһының Сибай ҡалаһында «Урал аръяғы-2019» инвестиция форумы утәсәк. 23 июндә Австрия, Әрмәнстан, Беларусь, Болгария, Иордания, Ҡаҙағстан, Рәсәй, Сербия, Төркиә, Франция һәм Хорватия вәкилдәре Әбйәлил районындағы Һабантуйҙа Башҡортостандың йолалары һәм мәҙәниәте менән таныша. Голливуд актеры һәм режиссер Стивен Сигал да ошо сараның ҡунағы буласаҡ.
Тулыраҡ беҙҙең мәҡәләлә: «Урал аръяғы-2019» инвестиция форумына 11 илдән киләләр
 ","
	Йома, 21 июнь 2019",Яңылыҡтар,Na
https://kulturarb.ru/ba/news/ural-aryaғy-2019-investiciya-forumyna-11-ildәn-kilәlәr, «Урал аръяғы-2019» инвестиция форумына 11 илдән киләләр ,Na,"

22 июндә Башҡортостан Республикаһының Сибай ҡалаһында «Урал аръяғы-2019» инвестиция форумы утәсәк. Ойоштороусылар һүҙҙәренсә, инвестиция Һабантуйына 11 илдән киләләр – Австрия, Әрмәнстан, Беларусь, Болгария, Иордания, Ҡаҙағстан, Рәсәй, Сербия, Төркиә, Франция һәм Хорватия вәкилдәре.
Ә 23 июндә, улар Әбйәлил районындағы Һабантуйҙа Башҡортостандың йолалары һәм мәҙәниәте менән таныша. Голливуд актеры һәм режиссер Стивен Сигал да ошо сараның ҡунағы буласаҡ.
Сараны ойоштороуҙа ярҙам күрһәтеү өсөн Замбия, Бенин, Колумбия, Малайзия, Ангола, Һиндостан, Үзбәкстан һәм Афғанстандан ирекмәндәр саҡырылды. Был көндө Башҡортостандың 25 районы вәкилдәре тирмә ҡороп, милли ихаталарҙы күрһәтәсәк. Традицион милли уйындарҙан һәм бәйгеләр тамашасыларҙы көтә. Был көндө Рәсәй һәм Башҡортостан эстрадаһы йондоҙҙары – «Мираҫ» фольклор йыр һәм бейеү ансамбле, музыкант Роберт Юлдашевтың «Ҡурайсы» төркөмө, Рөстәм Ғиззәтуллин, «Арғымаҡ» этно-рок төркөмө, «ZAINETDIN» этно-проекты, Сәғиҙулла Байегет, Гөлназ Асаева һәм башҡалар сығыш яһай.
Һабантуй дискотека һәм фейерверк менән тамамлана.
 ","
	Йома, 21 июнь 2019",Яңылыҡтар,Na
https://kulturarb.ru/ba/news/rezhisser-bashdramteatra-firgat-garipov-o-premere-bomba-copy, Режиссер Фирғәт Ғарипов «Бомба» премьераһы тураһында… ,Na,"

Мәжит Ғафури исемендәге Башҡорт дәүләт академия драма театрында Һеҙҙе шәп тамаша көтә. Бөгөн матбуғат конференцияһында режиссер Фирғәт Ғарипов «Бомба» исемле яңы премьера тураһында һөйләне. Тулыраҡ бында уҡығыҙ: https://kulturarb.ru/ru/news/rezhisser-bashdramteatra-firgat-garipov-o-premere-bomba.
«Бомба» спектакленең авторҙары: рәссам – Рөстәм Баймөхәмәтов, композитор – Вәсил Ғафаров, хореограф – Рәмизә Мөхәмәтшина, видеоинженер – Роман Пожидаев.
Ролдәрҙә: Рәсәйҙең атҡаҙанған артисы, Башҡортостандың халыҡ артисы Рәүис Заһитов, Башҡортостандың халыҡ артисткаһы Гүзәл Маликова, Башҡортостандың халыҡ артисткаһы Шәүрә Дилмөхәмәтова-Әхмәдуллина, Башҡортостан Республикаһының атҡаҙанған һәм халыҡ артисы Азамат Ғафаров, Башҡортостан Республикаһының атҡаҙанған артисы Хәким Мортазин, Руслан Хайсаров, Айнур Ситдиҡов, Зилиә Хәлилова, Гөлмирә Исмәғилева, Юлиә Асҡарова, Айҙар Шәмсетдинов.
Премьера 26 июндә бер тапҡыр ғына буласаҡ. 19:00 сәғәттә башлана.
 ","
	Йома, 21 июнь 2019",Яңылыҡтар,Na
https://kulturarb.ru/ba/news/azamat-gafarov-na-svoem-yubilejnom-vechere-podarit-zritelyam-premery-pesen-copy, Бөгөн – Азамат Ғафаровтың юбилей кисәһе! ,Na,"

Мәжит Ғафури исемендәге Башҡорт дәүләт академия драма театры 99-сы ижад миҙгеленә йомғаҡ яһаны. Ошо уңайҙан ойошторолған матбуғат конференцияһы уҙҙы. Конференцияла Башҡортостандың халыҡ артисы Азамат Ғафаров сығыш яһаны. Ул үҙенең бенефис тураһында һөйләне (тулыраҡ мәғлүмәт бында: https://kulturarb.ru/ru/news/azamat-gafarov-na-svoem-yubilejnom-vechere-podarit-zritelyam-premery-pesen). Иҫегеҙгә төшөрәбеҙ, Азамат Ғафаровтың юбилей кисәһе иртәгә, 21 июндә, үтәсәк. Сара 19:00 сәғәттә башлана.
 
 ","
	Йома, 21 июнь 2019",Яңылыҡтар,Na
https://kulturarb.ru/ba/news/bashkirskij-dramteatr-im-mgafuri-podvel-itogi-99-go-sezona-i-podelilsya-planami-na-svoe-100-letie-copy, Башҡорт академия драма театры 99-сы ижад миҙгеленә йомғаҡ яһаны ,Na,"

Мәжит Ғафури исемендәге Башҡорт академия драма театры 99-сы ижад миҙгеленә йомғаҡ яһаны. Ошо уңайҙан ойошторолған матбуғат конференцияһында театрҙың директоры вазифаһын башҡарыусы Иршат Фәйзуллин йәйге миҙгел саралары менән таныштырҙы (тулыраҡ мәғлүмәт:https://kulturarb.ru/ru/news/bashkirskij-dramteatr-im-mgafuri-podvel-itogi-99-go-sezona-i-podelilsya-planami-na-svoe-100-letie. Театр менән әүҙем хеҙмәттәшлек иткән журналистарҙы билдәләп үтте.
 ","
	Йома, 21 июнь 2019",Яңылыҡтар,Na
https://kulturarb.ru/ba/news/bashҡortostanda-nadezhda-babkinanyң-rәsәj-jyrҙary-marafony-uҙҙy, Башҡортостанда Надежда Бабкинаның «Рәсәй йырҙары» марафоны уҙҙы ,Na,"

Кисә, 19 июндә, Рәсәй Федерацияһының, Карелия Республикаһының, Чечен Республикаһының, Ингуш Республикаһының халыҡ артисы Надежда Бабкинаның «Рәсәй йырҙары» Бөтә Рәсәй фестиваль-марафоны үтте.
«Рус йыры» марафоны 10 июндән 19 июнгә тиклем Башҡортостандың Благовещен, Бөрө, Бәләбәй, Салауат, Мәләүез, Стәрлетамаҡ, Белорет, Сибай, Учалы, Өфө ҡалаларында үтте.
«Рәсәй йырҙары» фестиваль-марафоны 2007 йылдан алып ойошторола һәм ул Рәсәйҙең күп ҡалаларында була. Быйыл Башҡортостандың барлыҡҡа килеүенә 100 йыл икәнлеген белгәс, Надежда Бабкина республика буйлап сәфәргә сығырға ҡарар итә, һәм яңылышмай.
Фоторепортаждар: http://www.песни-россии.рф/press_center/photogallery/
 ","
	Кесе йома, 20 июнь 2019",Яңылыҡтар,Na
https://kulturarb.ru/ba/news/respublikala-zhurfest-үtәsәk, Республикала журналистар йыйыны үтәсәк ,Na,"

26 июндә Ҡырмыҫҡалы районы Тауһеңер ауылында журналистар йыйыны - «Журфест», үтәсәк. Ул Башҡортостан республикаһының 100 йыллығына һәм Матбуғат һәм киң мәғлүмәт саралары хеҙмәткәрҙәре көнөнә арнала. 11:00 сәғәттә башлана.
 ","
	Кесе йома, 20 июнь 2019",Яңылыҡтар,Na
https://kulturarb.ru/ba/news/bassr-ҙyң-atҡaҙanғan-artisy-mansur-fatyh-uly-timirgazeev-vafat-buldy, БАССР-ҙың атҡаҙанған артисы Мансур Фатых улы Тимиргазеев вафат булды ,Na,"

Өфөлә БАССР-ҙың атҡаҙанған артисы Мансур Фатых улы Тимиргазеев 81 йәштә вафат булды. Тулы мәғлүмәт: https://kulturarb.ru/ru/news/v-ufe-skonchalsya-zasluzhennyj-artist-bassr-mansur-timirgazeev 
 ","
	Шаршамбы, 19 июнь 2019",Яңылыҡтар,Na
https://kulturarb.ru/ba/news/passazhiry-moskovskogo-metro-mogut-poznakomitsya-s-bashkirskoj-kulturoj-copy, Мәскәү метроһының пассажирдар Башҡортостан мәҙәниәте менән таныша алалар ,Na,"

Рәсәйҙең баш ҡалаһында Мәскәү метроһының «Күргәҙмәләр» станцияһында Башҡортостан Республикаһының 100 йыллығына арналған «Монисто» исемле фотокүргәҙмә асылды.
«Монисто» күргәҙмәһенең авторы яҡташыбыҙ һәм хеҙмәттәшебеҙ, Рәсәй һәм халыҡ-ара телевизион конкурстар лауреаты Гөлназ Ғәлимуллина. Күргәҙмәгә башҡорт милли кейемдәре һәм биҙәүестәрҙә төшкән геройҙар һынландырылған 30-лап фотоһүрәт ҡуйылған.
Күргәҙмәне асыу тантанаһында Башҡортостан Республикаһының мәҙәниәт министры Әминә Шафиҡова, Башҡортостан башлығының мәҙәниәт һәм сәнғәт буйынса советнигы, опера йырсыһы, Башҡортостандың халыҡ артисы, Санкт-Петербургтағы Мариин театры солисы Асҡар Абдразаҡов, Башҡортостан Республикаһының РФ Президенты янындағы Тулы хоҡуҡлы вәкиллектең етәксеһе Роман Симандуев, Рәсәй Федерацияһының Дәүләт думаһы депутаты Инга Юмашева, Мәскәү метрополитены етәксеһе урынбаҫары Павел Ковалев ҡатнаштылар.
Был көндө башҡорт йыр-моңо һәм бейеүҙәренә лә тамаша ҡылды, сәксәк менән һыйланды.
Мәскәү метрополитены етәксеһе урынбаҫары Павел Ковалев әйтеүенсә, ике аҙна дауамында уны 340 меңдән ашыу кеше ҡарай аласаҡ. Башҡортостан мәҙәниәте менән ҡыҙыҡһыныусылар фотоһүрәттәрҙе 1 июлгә тиклем иртәнге 6-нан төнгө 1-гә тиклем, метро асыҡ ваҡытта ҡарай ала.
Сығанаҡ: https://kulturarb.ru/ru/news/passazhiry-moskovskogo-metro-mogut-poznakomitsya-s-bashkirskoj-kulturoj
 

 ","
	Шаршамбы, 19 июнь 2019",Яңылыҡтар,Na
https://kulturarb.ru/ba/news/iyun-ajyna-spektakldәr-өlgөroөp-ҡalyғyҙ, Июнь айына спектаклдәр! Өлгөрөп ҡалығыҙ! ,Na,"

Июнь айына театр репертуарҙарын тәҡдим итәбеҙ! Спектаклдәрҙе күреп өлгөрөгөҙ!
 ","
	Шаршамбы, 19 июнь 2019",Яңылыҡтар,Na
https://kulturarb.ru/ba/news/delegaciya-iz-bashkortostana-prinyala-uchastie-v-sabantue-v-ekaterinburge-copy, Башҡортостандың делегацияһы Екатеринбургта Һабантуйҙа ҡатнашты ,Na,"

Екатеринбург ҡалаһында В.В.Маяковский исемендәге мәҙәниәт һәм ял Үҙәк паркында Һабантуй байрамы үтте. Сарала Башҡортостан Республикаһының делегацияһы ҡатнашты.
Тулыраҡ бында: https://kulturarb.ru/ru/news/delegaciya-iz-bashkortostana-prinyala-uchastie-v-sabantue-v-ekaterinburge
 
 ","
	Шаршамбы, 19 июнь 2019",Яңылыҡтар,Na
https://kulturarb.ru/ba/news/dәүlәt-akademiya-uryҫ-drama-teatry-sәhnәһendә-yaңy-premera, Дәүләт академия урыҫ драма театры сәхнәһендә - яңы премьера! ,Na,"

Башҡортостан Республикаһының Дәүләт академия урыҫ драма театры сәхнәһендә яңы спектаклдең премьераһы үтәсәк. Максим Горькийҙың «Зыковы» исемле спектакле режиссеры Денис Хуснияров сәхнәгә ҡуя.
Ҡуйыусы төркөмдә: ҡуйыусы-рәссам – Александр Мохов, костюмдар буйынса рәссам – Мария Лукка, композитор – Виталий Истомин, рәссам-яҡтыртыусы Игорь Фомин.
«Зыковы» спектакленең премьераһы 27, 28 июндә була. Унда Рәсәйҙең атҡаҙанған артисы, Башҡортостандың халыҡ артисы Александр Федеряев, Башҡортостандың халыҡ артисткаһы Ольга Лопухова, Башҡортостан Республикаһының атҡаҙанған артистары Тимур Гарипов, Сергей Басов һәм Николай Рихтер, актерҙар Иван Овчинников, Михаил Веселов, Дарья Филиппова, Анна Бурмистрова, Софья Венедиктова, Олег Сальцын, Юлия Тоненко ҡатнаша.
Театр кассаһы: 7 (347)2164414, электрон билет алыу: http://www.rusdram.ru/spektakli/zyikovyi.html
Сығанаҡ: https://kulturarb.ru/ru/news/rusdramteatr-rb-predstavit-ufimskoj-publike-spektakl-po-pese-maksima-gorkogo-zykovy 

 ","
	Шишәмбе, 18 июнь 2019",Яңылыҡтар,Na
https://kulturarb.ru/ba/news/hәter-һәm-ҡajғy-urtaҡlashyu-kөnөnә-bәjle-өfөlә-iҫtәlekle-saralar-үtә, Хәтер һәм ҡайғы уртаҡлашыу көнөнә бәйле Өфөлә иҫтәлекле саралар үтә ,Na,"

22 июнь-Хәтер һәм ҡайғы уртаҡлашыу көнө. Был көндө 78 йыл элек немец фашистары илде бомбаға тота башлағас та, сик буйы гарнизонының тере ҡалған өс мең ярым кешеһе дошмандың 18 мең һалдатына ҡаршы үлемесле алыша. Немец тарихсылары яҙыуынса, һөжүм итеүселәр фанатик рәүештә алышҡан совет һалдаттары тарафынан ныҡ ҡырыла.
Фашистар ҡәлғәне 8 сәғәт эсендә алырға күҙ аллаһа ла, беҙҙең 30-ҙан ашыу милләт кешеһенән торған ярым тере һалдаттар ике ай буйына аҙыҡһыҙ- һыуһыҙ тиерлек йәндәрен аямай һуғыша...
Шулай башланып киткән был аяуһыҙ һуғышта халҡыбыҙ еңеп сыға. Һуғыш башланған көн 1996 йылдан бирле Хәтер һәм ҡайғы көнө тип билдәләнә. Һәм 2019 йылдың 22 июнендә Хәтер һәм ҡайғы уртаҡлашыу көнөнә бәйле Өфөлә иҫтәлекле мәҙәни саралар үтә.
Тулы программа бында: В Уфе пройдут мероприятия ко Дню памяти и скорби
Булмаһын һуғыш! Йәшәһен ерҙә тыныслыҡ!

 ","
	Шишәмбе, 18 июнь 2019",Яңылыҡтар,Na
https://kulturarb.ru/ba/news/mәskәүҙә-salauat-yulaj-uly-iҫtәlegenә-sara-үtte, Мәскәүҙә Салауат Юлай улы иҫтәлегенә сара үтте ,Na,"

Мәскәүҙә йәшәүсе яҡташтарыбыҙ милли герой Салауат Юлаев иҫтәлегенә арналған сараға йыйылды. Йәмәғәт эшмәкәрҙәре башҡорт халҡының билдәле улы тураһында тарихи йырҙар башҡарып, Салауат Юлаев шәхесенә бағышланған эҙләнеү эштәре менән сығыш яһаны.
Баш ҡалала йәшәүсе милләттәштәребеҙ Салауат Юлаевтың эҙҙәре буйынса Палдиски ҡалаһынан һаҡланған тәьҫораттары менән уртаҡлашты.
Әлфиә Килдейәрова, «Аҡ тирмә» фольклор коллективы ағзаһы: «Азатлыҡ өсөн көрәшкән батырҙарыбыҙҙың йөрөгән ерҙәренә барҙыҡ. Улар киҫкән таштарҙы күрҙек. Ауыр шарттарҙа йәшәгәндәр».
Сығанаҡ: Башҡортостан юлдаш телевидениеһы
 ","
	Шишәмбе, 18 июнь 2019",Яңылыҡтар,Na
https://kulturarb.ru/ba/news/bashҡortostan-bash-ҡalaһynda-ҡosh-yuly-balalar-bashҡort-bard-jyry-konkursy-uҙҙy, Башҡортостан баш ҡалаһында «Ҡош юлы. балалар» башҡорт бард йыры конкурсы уҙҙы ,Na,"

Бөгөн баш ҡалала «Ҡош юлы. балалар» башҡорт бард йыры конкурсы уҙҙы. Башҡортостан юлдаш телевидениеһы  «Тамыр» телеканалы һәм «Ҡош юлы» йәштәр хәрәкәте ағзалары менән берлектә ойошторолған проект икенсе тапҡыр ойошторолдо. Финал республика төбәктәренән барлығы 18 баланы бергә йыйҙы.
Гран-приға Баймаҡ районынан Ильяс Ҡотоев лайыҡ булды. Әйткәндәй, ул гитарала дүрт-биш айҙа уйнарға өйрәнеп ул балалар араһында ойошторолған «Ҡош юлы» проектында һынап ҡарарға йөрьәт итә.
Беренсе урынды — Әбйәлил районынан Ләйсән Мәғәфүрова, икенсе урынды Федоровканан Нәркәс Маликова һәм Әбйәлил районынан Динислам Ишмурзин яуланы, ә Ғафури районынан Алһыу Шәйхулова өсөнсө урынды алды.
Ҡатнашыусылар араһында классик йырҙарҙы гитара ҡылдарына һалып башҡарыусылар ҙа, республиканың билдәле эстрада йырсыларының репертуарынан алынған композицияларҙы һайлаусылар ҙа табылды.
 
 ","
	Шишәмбе, 18 июнь 2019",Яңылыҡтар,Na
https://kulturarb.ru/ba/news/festival-serdce-evrazii-v-cifrah-copy, «Евразия йөрәге» фестивале – һандарҙа	 ,Na,"

15 июндә Башҡортостандың баш ҡалаһында «Евразия йөрәге» халыҡ-ара сәнғәт фестивале тамамланды. Ойоштороусылар фестиваль һандарын атаны.
Быйыл «Евразия йөрәге» фестивале 4 тапҡыр ойошторолдо;
4 көн – 12 июндән 15-енә тиклем барған фестивалдә мең ярым самаһы артист сығыш яһаны;
«Евразия йөрәге» фестиваленең өсөнсө көнө Башҡортостан Республиканың 100 йыллығына арналған;
«Ватан» этно-паркы амфитеатрында уҙған фестивалгә 200 меңдән ашыу тамашасы килде;
Тура трансляция Башҡортостан юлдаш телевидениеһы Youtube-каналында 30 меңдән ашыу кеше ҡараны, ә БЮТ Вконтакте тигән группаһында – 500 меңдән ашыу;
Милли кейем парады 3 меңдән ашыу кешене йыйҙы;
Беренсе бал 650 ҡатнашыусыны берләштерҙе;
Тотош республиканан 200 ҡурайсы башҡорт халыҡ йыры «Урал»ды башҡарҙы;
Фестивалде ойоштороуҙа 120 ирекмән ҡатнашты;
300 яҡтылыҡ приборы ҡуйылды;
Тауыштың ҡеүәте 200 кВт тәшкил итте;
Яҡтыртҡыслы экрандарҙың майҙаны 200 квадрат метр тәшкил итте.
 
Фестивалдең фоторепортаждар: https://kulturarb.ru/ru/media/fotoreportazhi
«Евразия йөрәге» фестиваленец яңылыҡтары беҙҙең сайтында.
 ","
	Дүшәмбе, 17 июнь 2019",Яңылыҡтар,Na
https://kulturarb.ru/ba/news/bashҡort-akademiya-drama-teatry-yaңy-premeraғa-saҡyra, Башҡорт академия драма театры яңы премьераға саҡыра ,Na,"

«— Иғтибар, хәүеф янай! Тиҙ арала йорттан сығыуығыҙ һорала!
Был яңылыҡ йәшен тиҙлегендә тарала һәм иҫке, онотолған ҡала ихатаһы ваҡиғалар үҙәгенә әйләнә — әйтерһең, бөтә ер шары ошо йорт тирәләй әйләнә башлай. Бомба – ошо йортта йәшәүселәр өсөн ҡайғылы хәбәрме, әллә… яңы тормошҡа өмөт микән?!»
Мәжит Ғафури исемендәге Башҡорт академия драма театры яңы премьераға саҡыра. Спектаклдең премьераһы 2019 йылдың 26 июндә сәғәт 19:00 уҙасаҡ.
Спектакль авторҙары: режиссеры – Фирғәт Ғарипов, рәссам – Рөстәм Баймөхәмәтов, композитор – Вәсил Ғафаров, хореограф – Рәмизә Мөхәмәтшина, видеоинженер – Роман Пожидаев.
Ролдәрҙә: Рәсәйҙең атҡаҙанған артисы, Башҡортостандың халыҡ артисы Рәүис Заһитов, Башҡортостандың халыҡ артисткаһы Гүзәл Маликова, Башҡортостандың халыҡ артисткаһы Шәүрә Дилмөхәмәтова-Әхмәдуллина, Айнур Ситдиҡов, Башҡортостан Республикаһының атҡаҙанған һәм халыҡ артисы Азамат Ғафаров, Зилиә Хәлилова, Гөлмирә Исмәғилева, Юлиә Асҡарова, Айҙар Шәмсетдинов, Руслан Хайсаров, Башҡортостан Республикаһының атҡаҙанған артисы Хәким Мортазин.
Театр кассаһы: 8(347)272-35-33. Электрон билет алыу – http://bash.bashdram.ru/repertoire
Сығанаҡ: https://kulturarb.ru/ru/news/bashkirskij-dramteatr-priglashaet-na-premeru-spektaklya-bomba
 ","
	Дүшәмбе, 17 июнь 2019",Яңылыҡтар,Na
https://kulturarb.ru/ba/news/v-ufe-zavershilsya-mezhdunarodnyj-festival-iskusstv-serdce-evrazii-copy, Өфөлә  «Евразия йөрәге» халыҡ-ара сәнғәт фестивале тамамланды ,Na,"

2019 йылдың 15 июнендә Өфөлә Башҡортостандың 100 йыллығына арналған «Евразия йөрәге» халыҡ-ара сәнғәт фестивале гала-концерт менән тамамланды.
Фестивалде яҡташыбыҙ, Салауат районында тыуып үҫкән Азат Шахмөхәмәтов етәкселегендәге Рәсәйҙең Милли гвардия ғәскәрҙәре өлгөлө оркестры асты. Улар тамашасыларға яңы премьера – ике тапҡыр Советтар Союзы Геройы Муса Гәрәевкә арналған «Рәсәй һауаһы» тигән композицияны бүләк иттеләр.

«Мәҙәниәт министры Әминә Ивний ҡыҙына рәхмәт. Уның саҡырыуы һәм Росгвардия етәкселегенең ярҙамы арҡаһында беҙ ошондай һоҡланғыс майҙанда сығыш яһау бәхетенә эйә булдыҡ. Өфө дәүләт сәнғәт академияһында булдыҡ, артабан Салауат, Стәрлетамаҡ ҡалаларына концерт менән юлланасаҡбыҙ», – тине Росгвардияның симфоник оркестры етәксеһе, Башҡортостандың атҡаҙанған артисы, подполковник Азат Шахмөхәмәтов. 

Был көндө шулай уҡ Мәликә Разакова, Владимир Маркин, Рәмил Ғәйзуллин, Шәрип Умханов, Наҙгөл Отузова, «Арғымаҡ», «Премьер , «Узорица»  төркөмдәре сығыш яһаны. «Евразия йөрәге» кисәһенең хедлайнеры Эмир Кустурица менән No Smoking Orchestra булды.
Сығанаҡ: https://kulturarb.ru/ru/news/v-ufe-zavershilsya-mezhdunarodnyj-festival-iskusstv-serdce-evrazii
Тура эфирҙар бында:
Фестивалдең 1-се көнө: https://youtu.be/iV6H_lcIfGQ
Фестивалдең 2-се көнө: https://youtu.be/LNf2Zl78nVI
Фестивалдең 3-се көнө: https://youtu.be/7bLFGwCmYRA
Фестивалдең 4-се көнө: https://youtu.be/lE6L3I1oXLI 
 
 
 
 ","
	Дүшәмбе, 17 июнь 2019",Яңылыҡтар,Na
https://kulturarb.ru/ba/news/bөgөn-evraziya-jөrәge-festivaldeң-өsөnsө-kөnө, Бөгөн «Евразия йөрәге» фестивалдең өсөнсө көнө ,Na,"

Бөгөн «Евразия йөрәге» халыҡ-ара сәнғәт фестивалдең өсөнсө көнө уҙҙа. Фестиваль барышында республиканың 100 йыллығы уңайынан «Алға, Башҡортостан!» концерты үтә.
Әлеге ваҡытта сәхнәлә Асҡар Абдразаҡов, Роберт Юлдашев уның «Ҡурайсы» төркөмө, Линар Дәүләтбаев етәкселегендәге Милли халыҡ уйын ҡоралдары оркестры, Рушана Вәлиева, Анжелика Якусева, Софья Бугера, Наҙгөл Отузова, Элвин Грей/Радик Юлъяҡшин, «Бүреләр», «Zaman», РНТ, «Пицца» сығыш яһайҙар. Кисәнең хедлайнеры — Рәсәй эстрадаһы йондоҙо Алһыу.    

«Электән «Евразия йөрәге» халыҡ-ара сәнғәт фестивалдә сығыш яһарға уйым бар ине. Рәхмәтлемен, быйыл мине лә саҡырҙылар. Был концерт ҙур кимәлдә ойошторола. Концерт иң матур амфитеатрҙа уҙҙа, ошондай амфитеатр бер ҡайда ла юҡ», – беҙҙең менән Башҡортостан Республикаһының атҡаҙанған артисы Радик Юлъяҡшин уртаҡлашты.

Рәсәйҙең, Башҡортостандың һәм Татарстандың популяр йырсының әйтеүе буйынса, ул бөгөн ныҡ дулкынлана:

«Әлеге минутта мин дулкынланам, әммә сәхнәгә сыҡҡас мин уны онотам. Бөгөнгө кисәһендә үҙ йырҙарым менән халыҡты ҡуандырырға, бейетергә тырышырмын».

«Алға, Башҡортостан!» концерты уникаль пиротехник шоу менән тамамлана. Ҡала күген Башҡортостандың милли флагы төҫөндәге меңдәрсә ут биҙәй. 
 ","
	Йома, 14 июнь 2019",Яңылыҡтар,Na
https://kulturarb.ru/ba/news/v-ufe-sostoyalas-premera-pervyj-bal-serdca-evrazii-copy, Өфөлә премьера үтте – «Евразия йөрәге» фестивале барышында «Беренсе бал» уҙҙы ,Na,"

Кисә, 13 июндә, «Евразия йөрәге» халыҡ-ара фестивалендә тәүге тапҡыр «Беренсе бал» ойошторолдо. Байрамда ҡатнашыусы 650 кеше классик музыка көйҙәренә вальс бейене. Мәҙәни фестиваль майҙанында һәләтле бейеүселәр менән мәктәп уҡыусылары, кадеттар, төрлө ижади коллективтар вәкилдәре З.Исмәғилев исемендәге Өфө дәүләт сәнғәт институтының Йәштәр оркестры башҡарған көйҙәргә бейене. Коллективҡа Линар Дәүләтбаев дирижерлыҡ итте.
Балдан һуң майҙанда Симфония төнө башланды.
 
 ","
	Йома, 14 июнь 2019",Яңылыҡтар,Na
https://kulturarb.ru/ba/news/nazgul-otuzova-iz-bashkortostana-pobedila-v-federalnom-shou-vo-ves-golos-copy, Башҡортостандың йәш йырсы Наҙгөл Отузова «Бөтә тауышҡа» федераль шоуында еңеү яуланы  ,Na,"

«Башҡортостандың мәҙәни донъяһы» интрнет-порталы редакцияһы яҡташыбыҙҙы Наҙгөл Отузованы ҡотларға ашыға. 12 июндә Мәскәүҙә Башҡортостандың йәш йондоҙо – Наҙгөл, «Бөтә тауышҡа» телевизион проектының абсолют еңеүсеһе булды.
«Тауыш.Балалар» федераль проектында ҡатнашыусы, бик күп йыр конкурстары еңеүсеһе, Янғантауҙан йәш йырсы ун финалсы иҫәбенә инде. Наҙгөл «Фәрештәләр» тигән йырҙы башҡарып, беренсе урынға сыҡты һәм Рәсәй исеменән сығыш яһаған команда составында «Бөтә тауышҡа» халыҡ-ара музыкаль телевизион конкурсында ҡатнашыуға юллама алды.

«Был конкурс үҙенең дуҫтарса мөхите һәм һөнәрилеге менән бик оҡшаны. Жюри, балалар һәм бөтә команда теләһә ниндәй минутта һиңә ярҙам килергә әҙер ине. Мин ошондай проектта ҡатнашыуым менән бәхетлемен», – тине йәш йырсы.

Конкурстың финалы RU.TV телеканалы эфирында уҙҙы. Конкурсанттарҙы тыңлауҙа һәм еңеүсене һайлап алыуҙа профессиональ жюри эшләне, уның составына йырсы һәм алып барыусы Родион Газманов, йырсы Альбина Джанабаева, RU.TV телеканалының генераль продюсеры Михаил Богомолов һәм «Бөтә тауышҡа» конкурсының генераль продюсеры Лина Арифуллина инде.
Бөгөн, 14 июндә, федераль шоу еңеүсеһе Наҙгөл «Евразия йөрәге» халыҡ-ара сәнғәт фестивалендә сығыш яһай.    
Сығанаҡ:https://kulturarb.ru/ru/news/nazgul-otuzova-iz-bashkortostana-pobedila-v-federalnom-shou-vo-ves-golos  

 ","
	Йома, 14 июнь 2019",Яңылыҡтар,Na
https://kulturarb.ru/ba/news/sibajskij-bashdramteatr-imamubaryakova-otpravlyaetsya-na-gastroli-po-bashkirii-copy, Сибай башҡорт драма театры коллективы йәйге гастролгә сыҡты ,Na,"

Арыҫлан Мөбәрәков исемендәге Сибай дәүләт башҡорт драма театры 88-се ижад миҙгелен уңышлы тамамлап, республикабыҙҙың райондарына йәйге гастролгә юллана. Сибай театрының коллективы ҡуйыусы-режиссер Вадим Ғилманов сәхнәләштергән яҙыусы Айгөл Әхмәтғәлиеваның «Ул бит кисә ине» комедияһын Баймаҡ ҡалаһы һәм районы халҡын ҡарарға саҡыра. Һәм дә күренекле режиссер Дамир Ғәлимов сәхнәләштергән яҙыусы Таңсулпан Ғарипованың «Китмәгеҙ, торналар!», һәм Наил Fәйетбаевтың «Хазина» спектаклдәре менән йәйге гастролгә сыға.
«Ул бит кисә ине» комедияһы: Маңлайыңа яҙылған яҙмышынды үҙгәртеп була микән? Нимә ул бәхетле тормош? Бер түбә аҫтында икәүләп йәшәп тә, айырым йәндәр булып ғүмер итеү өсөн йәшәйбеҙме ни? Бәлки һинең яҙмышың эргәңдә генә йәшәйҙер? Әммә аҙ ғына сабырлыҡ кәрәк! Әгәр һинең яуырыныңда уңышһыҙ тәжрибәле тормош булһа лә, үҙ-үҙенә тәре ҡуйырға ярамай. Ысын мөхәббәт бәлки уйламаған ерҙә тоҡанып китер! Дилара һәм Әсҡәт тап шундай хәлдә булалар. Осраҡлы ғына осрашыуҙан башланып китә яңы тормош. Әммә барыһы ла шулай ябай булмай шул. Мөнәсәбәттәргә күршеләр ҡыҫылмай буламы һуң инде? Тамашасылары ғәҙәти булмаған, күңелле, иҫ китмәле ҡыҙыҡ ваҡиғалар көтә.
«Китмәгеҙ, торналар!» драмаһы: Спектаклдә йәмғиәтебеҙҙең иң актуаль темаларҙың береһе күтәрелә. Һүҙ зарарлы ғәҙәт тураһында бара, кеше уларҙан арына алмай, йәмғиәттә ошондай проблема барлыҡҡа килеүенә булышлыҡ итә, ғаиләләр тарҡала, ауырыу балалар тыуа! Ғаилә – дәүләттең нигеҙе. Үҫеп килгән быуынды һау-сәләмәт үҫтереү тик тулы, сәләмәт ғаиләлә ғенә мөмкин. Автор Таңсулпан Ғарипова әйтеүенсә, был спектаклде бер тапҡыр ҡарағандан һуң ҡатын-ҡыҙ бер ваҡытта ла үҙенең ғаиләһен ул хәлгә еткәрмәйәсәк! Ҡуйыусы-режиссер – Рәсәйҙең һәм Башҡортостандың атҡаҙанған мәҙәниәт хеҙмәткәре, Башҡортостандың атҡаҙанған сәнғәт эшмәкәре Дамир Ғәлимов, был әҫәрҙең өҫтөндә эшләп, үҙ алдына ҡуйған бурыс – тамашасы ҡабат-ҡабат яҙмышы һәм йәшәү мәғәнәһе өҫтөндә уйланырға, яҡыныңды яратыу, сәләмәт йәшәү рәүешен пропагандалау, бәләгә тарыҡҡандарға ярҙам ҡулы һуҙыу. Әгәр тамашасы күңеле әҙ генә булһа ла тетрәнә икән – тимәк, режиссер маҡсатына өлгәшкән! «Китмәгеҙ, торналар» – ул күңелдең яфаланыу тауышы. Һәм был тауышты ишетһен ине миллиондар!
«Хазина» трагикомедияһы: Fаилә йылына бағышланған трагикомедияла ваҡиға бөгөнгө көндәрҙә бара. Спектакль ҡыҙыу хәрәкәтле күренештән башлана – баҙҙа хазина табылған! Табыусыларҙың һәр береһе үҙенә ҙурыраҡ ҡальяны эләктерергә  тырыша. Әммә бер кемдә был хәл нимә менән тамамланыуын күҙ алдына ла килтерә алмай әле. Уларҙы нимә көтә? Кемгә эләгер хазина, бәлки уның бер кемгә лә кәрәге лә теймәҫ! «Хазина» спектакле бөгөнгө көндөң мөһим социаль мәсьәләләрен күтәрә, кешеләрҙе иманлы булырға, бер-береңдең ҡәҙерен белергә саҡыра, фәһем, ғибрәт алырға өндәй. 
 ","
	Йома, 14 июнь 2019",Яңылыҡтар,Na
https://kulturarb.ru/ba/news/өfөlә-evraziya-jөrәge-halyҡ-ara-sәnғәt-festivale-dauam-itә, Өфөлә «Евразия йөрәге» халыҡ-ара сәнғәт фестивале дауам итә ,Na,"

Бөгөн, 13 июндә, «Евразия йөрәге»нең Симфоник төндә Башҡортостандың Йәштәр симфоник һәм Милли симфоник оркестрҙары сығыш яһай.
Быйыл, «Евразия йөрәге» халыҡ-ара сәнғәт фестивале сиктәрендә, тәүге тапҡыр Беренсе бал уҙҙа. Унда ижади коллективтарҙан 600 кеше ҡатнаша.
Артабан Симфоник төндө солистар Аскар Абдразаҡов, апалы-һеңлеле Терентьевалар һәм башҡалар дауам итә.
Фестивалдең программаһы бында: https://kulturarb.ru/ru/news/serdce-evrazii-2019-chto-eshhe-nuzhno-znat-o-festivale
 
 ","
	Кесе йома, 13 июнь 2019",Яңылыҡтар,Na
https://kulturarb.ru/ba/news/fәjzi-ғәskәrov-isemendәge-halyҡ-bejeүҙәre-ansamblen-yaңy-etәkse-menәn-tanyshtyrҙylar, Фәйзи Ғәскәров исемендәге халыҡ бейеүҙәре ансамблен яңы етәксе менән таныштырҙылар ,Na,"

Фәйзи Ғәскәров исемендәге дәүләт академия халыҡ бейеүҙәре ансамблен яңы етәксе менән таныштырҙылар. Коллективтың директоры вазифаһын Алмаз Сәйетов башҡара.
Алмаз Рәсих улы Сәйетов — Башҡортостандың атҡаҙанған мәҙәниәт хеҙмәткәре. 1966 йылда тыуған, 1991 йылда Өфө дәүләт сәнғәт институтының театр факультетын тамамлаған. Быға тиклем Башҡорт дәүләт ҡурсаҡ театрын, Мәжит Ғафури исемендәге Башҡорт драма театрын һәм «Башҡортостан» дәүләт концерт залын етәкләгән.
Тулыраҡ бында:https://kulturarb.ru/ru/news/gosudarstvennomu-akademicheskomu-ansamblyu-narodnogo-tanca-imeni-fajzi-gaskarova-predstavili-novogo-rukovoditelya 
 ","
	Кесе йома, 13 июнь 2019",Яңылыҡтар,Na
https://kulturarb.ru/ba/news/bashҡort-akademiya-drama-teatry-kollektivy-yrynbur-ҡalaһyna-yullandy, Башҡорт академия драма театры коллективы Ырынбур ҡалаһына юлланды ,Na,"

2019 йылдын 11-20 июндә Ырынбур ҡалаһында «Гостиный двор» XI Халыҡ-ара театр фестивале уҙҙа.
Бөгөн М.Ғафури исемендәге Башҡорт академия драма театры коллективы фестивалгә юлланды. Ә иртәгә, 14 июндә сәғәт 18:30, М.Горький Ырынбур дәүләт драма театры сәхнәһендә артистарыббыҙ «Зөләйха күҙҙәрен аса» (Г.Яхина, Я.Пулинович инсц., режиссеры – А.Абушахманов) спектаклен тәҡдим итәсәк.
Фестивалдең художество етәксеһе – Рәсәйҙең халыҡ артисы, Рәсәйҙең Дәүләт премияһы лауреаты Рифҡәт Исрафилов.
 ","
	Кесе йома, 13 июнь 2019",Яңылыҡтар,Na
https://kulturarb.ru/ba/news/v-ufe-k-prazdniku-nacionalnogo-kostyuma-prisoedinilos-poryadka-5700-chelovek-copy, Өфөлә Милли кейем байрамында 3000-дән ашыу кеше ҡатнашты ,Na,"

Бөгөн, 2019 йылдың 12 июнендә, «Евразия йөрәге» халыҡ-ара сәнғәт фестивале барышында Милли кейем байрамы уҙҙы. Костюмдар парады Мәжит Ғафури исемендәге драма театры эргәһенән старт алып Салауат Юлаев майҙанында концерт менән тамамланды.
Конгресс-холл  амфитеатрында ҡатнашыусыларҙы Башҡортостан Республикаһының мәҙәниәт министры Әминә Шафиҡова сәләмләде.

«Быйыл Милли кейем парады дүртенсе ҡабат ойошторола. 2018 йылда был сарала 1192 кеше ҡатнашты һәм беҙҙең мили кейемдәрҙәге түңәрәк Рәсәй рекордтар китабына индерелде. Ҡунаҡтар республикабыҙҙың төрлө ҡала райондарынын ғына түгел, Рәсәйҙең башҡорттар күпләп йәшәгән төбәктәренән дә килгән. Улар араһында – Ырымбур өлкәһе, Пермь крайы, Ханты-Манси автономиялы округ вәкилдәре бар», – тине Әминә Ивний ҡыҙы.

Башҡортостандың 100 йыллығына арналған сарала республиканың төрлө район-ҡалаларынан 600-ҙән ашыу ижади коллектив 3000-дән ашыу кеше ҡатнашты.
Милли кейем парады «Евразия йөрәге» фестиваленең иң сағыу өлөшөнөң береһе тип әйтергә мөмкин. Матур итеп биҙәлгән төрлө төҫтәге костюмдар күҙҙең яуын алырҙай. Майҙанда башҡорт, рус, татар, сыуаш, поляк, украин һәм сит ил этностарының кейемдәрен күрергә була. Байрамда ҡатнашыусылар республикала йәшәгән тиҫтәләгән милләт вәкилдәре. Күрше төбәк вәкилдәре лә һанап бөткөһөҙ.
Мәҙәни сара балаларҙың да, өлкәндәрҙең дә кәйефен күтәрҙе, көс-дәрт бирҙе.  Шулай уҡ, 2019 йылғы Кейем парадында иң бәләкәй ҡатнашыусыға – Эльдан Залаловҡа – 1 йәш тә 7 ай, ә иң өлкән ҡатнашыусы – Салауат Ғәлимйән улы Рәсүлев, бөгөн 80 йәшлеген үткәрҙе.
 ","
	Шаршамбы, 12 июнь 2019",Яңылыҡтар,Na
https://kulturarb.ru/ba/news/12-iyun-bajram-menәn-duҫtar," 12 июнь – Байрам менән, дуҫтар! ",Na,"

Бөгөн, 12 июндә, ил Рәсәй көнөн билдәләй. Башҡортостандың баш ҡалаһы шулай уҡ 445-се тыуған көнөн һәм Салауат Юлаевтың 265 йыллығын байрам итә. Был байрамдар менән һеҙҙе ҡотлайбыҙ, кәдерле дуҫтар!
 ","
	Шаршамбы, 12 июнь 2019",Яңылыҡтар,Na
https://kulturarb.ru/ba/news/azamat-ғafarov-үҙeneң-yubilej-koncertyna-saҡyra, Азамат Ғафаров үҙенең юбилей концертына саҡыра! ,Na,"

Башҡортостан Республикаһының халыҡ һәм атҡаҙанған артисы Азамат Ғафаров үҙенең юбилей концертына саҡыра! Сара Мәжит Ғафури исемендәге Башҡорт академия драма театры сәхнәһендә 21 июндә 19.00 сәғәттә башлана.
Билеттар театр кассаһында 8(347)272-35-33  һәм сайтында http://bashdram.ru/repertoire
 ","
	Шаршамбы, 12 июнь 2019",Яңылыҡтар,Na
https://kulturarb.ru/ba/news/bashҡortostandyң-halyҡ-artisy-rәүis-zaһitovҡa-ҡyjғy-rajonynyң-pochetly-grazhdaniny-tigәn-maҡtauly-isem-birelde, Башҡортостандың халыҡ артисы Рәүис Заһитовҡа «Ҡыйғы районының Почетлы гражданины» тигән маҡтаулы исем бирелде ,Na,"

Рәсәйҙең атҡаҙанған, Башҡортостандың халыҡ артисы Рәүис Заһитовты яҡташтары ололаны — уға «Ҡыйғы районының Почетлы гражданины» тигән маҡтаулы исем бирҙеләр! Мәжит Ғафури исемендәге Башҡорт академия драма театры артистҡа оҙон ғүмер, ныҡлы һаулыҡ, ижади уңыштар теләйбеҙ!
Фотола: Ҡыйғы районы советы рәйесе Азат Нотфуллин диплом һәм танытма тапшыра һәм Рәүис Хәбир улы Башҡортостан Республикаһы мәҙәниәт министры Әминә Ивний ҡыҙы Шафиҡова менән Ҡыйғы районы һабантуйында. 
 
 ","
	Шишәмбе, 11 июнь 2019",Яңылыҡтар,Na
https://kulturarb.ru/ba/news/v-ramkah-festivalya-berҙәmlek-sostoyalsya-etno-den-copy, «Берҙәмлек» фестивале сиктәрендә «Этно-көн» үтте ,Na,"

«Берҙәмлек» милли мәҙәниәттәр фестиваленең өсөнсө көнө үтте. Фестиваленең сираттағы көнө «Этно-көн» булараҡ уҙғарылды. Иглин районы биләмәһендә, Иван-Казанка ауылы янында сит ил ҡунаҡтарын башҡорт кейемендә, милли ризыҡтар менән, ҡурай моңо аҫтында ҡаршы алдылар. Ижади делегацияны Башҡортостанда Туризмды үҫтереү үҙәге етәксеһе Артур Иҙелбаев сәләмләне.
 Ҡунаҡтарға умартасылыҡтың килеп сығыу тарихы, балдың нисек алыныуы тураһында һөйләнеләр, уны, шулай уҡ башҡорттоң башҡа төп ризыҡтарын табынға ҡуйҙылар. Фестивалдә ҡатнашыусылар сәхнәлә йыр-бейеүгә, музыка ҡоралдарында уйнауға маһирлығын күрһәтте, спорт майҙансығында иһә уҡ атыу, һыбай йөрөү буйынса оҫталыҡ кластары ойошторолдо.   Ойоштороусылар әйтеүенсә, «Этно-көн» Башҡортостандың мәҙәниәте менән танышыу ғына түгел, ә барлыҡ ҡатнашыусыларҙы берләштереү, нығыраҡ дуҫлаштырыу көнө лә булды.
Рәмиль Нафиҡов фотоһы.
Сығанаҡ: https://kulturarb.ru/ru/news/v-ramkah-festivalya-berҙәmlek-sostoyalsya-etno-den
 ","
	Шишәмбе, 11 июнь 2019",Яңылыҡтар,Na
https://kulturarb.ru/ba/news/k-festivalyu-serdce-evrazii-mozhno-budet-prisoedinitsya-po-vsemu-miru-copy, Иртәгә Өфөлә «Евразия йөрәге» халыҡ-ара сәнғәт фестивале башлана ,Na,"

Иртәгә, 2019 йылдың 12 июнендә, Рәсәй көнөндә һәм Өфө ҡалаһы көнөндә «Евразия йөрәге» халыҡ-ара сәнғәт фестивале башлана.  Башҡортостандың 100 йыллығына арналған «Евразия йөрәге» халыҡ-ара сәнғәт фестивале – дүрт көн эсендә Өфөнөң  Конгресс-холл  амфитеатрында төрлө мәҙәни сараларҙы берләштергән ҙур тамаша майҙансығы ул.
Фестивалдэң беренсе көнө, 12 июнь, Милли кейем байрамынан асыла. Әйткәндәй, беҙҙең милли кейемдәге Әйлән-бәйлән Рәсәйҙең Рекордтар китабына индерелде. Быйыл ҙа милли кейем байрамында Башҡортостанда йәшәгән халыҡ вәкилдәре ҡатнаша, шулай уҡ Ҡытай, Һиндостан, Вьетнам, Нигериянан студенттар сығыш яһай. Ижади коллективтар ғына түгел, ғаилә, балалар менән дә ҡатнаша. Өфө ҡалаһынан 600 кеше ғариза бирҙе. Ҡатнашыусылыр 18:00 сәғәттә Башҡорт драма театры янына йыйыла һәм амфитеатр яғына атлайҙар. Һәм ошонда, амфитеатр сәхнәһендә, тамашасыларҙы «Арғымаҡ» һәм «Ингервала» төркөмдәре ҡатнашлығында концерт көтә. Сәғәт 8-ҙә Надежда Бабкинаның «Рәсәй йырҙары» фестивале асыла. Фестивалдең беренсе көнөндә Би 2 төркөмө сығыш яһай һәм Ҡала көнө уңайынан фейерверк була.
13 июндә Симфоник төндә Башҡортостандың Йәштәр симфоник оркестры һәм Милли симфоник оркестры сығыш яһай. Симфоник төндө солистар Аскар Абдразаҡов, апалы-һеңлеле Терентьевалар һәм башҡалар дауам итә.
14 июндә танылған солистар һәм ижади коллективтар ҡатнашлығында республиканың 100 йыллығы уңайынан «Алға, Башҡортостан!» тигән концерт була. Башҡортостандың баш ҡалаһына Алһыу, «Пицца», Рушана Вәлиева, Анжелика Якусева, Софья Бугера, Элвин Грей, «Бүреләр», «Заман», РНТ, Роберт Юлдашев килә.
15 июндә фестиваль ҙур гала-концерт менән тамамлана. Яҡташыбыҙ, Салауат районында тыуып үҫкән Азат Шахмөхәмәтов етәкселегендәге Рәсәй ғәскәрҙәренең өлгөлө оркестры килә. Шулай уҡ Мәликә Разакова, Владимир Маркин сығыш яһай. Хедлайнер — Эмир Кустурица менән No Smoking Orchestra.
Фестиваленең һәр көнө салют менән тамамлана.
Тулыраҡ: https://kulturarb.ru/ru/news/k-festivalyu-serdce-evrazii-mozhno-budet-prisoedinitsya-po-vsemu-miru
 
 ","
	Шишәмбе, 11 июнь 2019",Яңылыҡтар,Na
https://kulturarb.ru/ba/news/bashҡort-rezhissery-ajrat-abushahmanov-evropany-yaulaj, Башҡорт режиссеры Айрат Абушахманов Европаны яулай ,Na,"

Мәжит Ғафури исемендәге Башҡорт академия драма театры режиссеры Айрат Абушахманов Эстонияла спектакль ҡуя! Ул танылған продюсер һәм «R.A.A.A.M.» театры етәксеһе Мярт Меос саҡырыуы буйынса Антон Таммсаареның «Юдифь» пьесаһын сәхнәләштерә.
 ","
	Дүшәмбе, 10 июнь 2019",Яңылыҡтар,Na
https://kulturarb.ru/ba/news/өfөlә-bashҡortostandyң-teatr-tormosho-jөҙ-jylda-isemle-kүrgәҙmә-asyldy, Өфөлә «Башҡортостандың театр тормошо йөҙ йылда» исемле күргәҙмә асылды ,Na,"

2019-сы йылдың 7 июнендә, Башҡортостан Республикаһының Милли архивында «Башҡортостандың театр тормошо йөҙ йылда» исемле күргәҙмә асылды. Күргәҙмә Рәсәй театрҙарының йөҙ йыллығына бағышланған.
Тантананы Рәсәйҙең атҡаҙанған артисы, Башҡортостандың халыҡ артисы, Салават Юлаев исемендәге премияһы лауреаты Әхтәм Абушахманов һәм Башҡортостан Республикаһының Милли  архивы директоры Ғәлей Хәйретдинов асты.
Күргәҙмәлә Башҡортостан театрҙарына бағышланған уникаль материалдар бар, улар араһында: һирәк осрай торған фотолар, беренсе афишалар, беренсе тарихи шәхестәрҙең портреттары һәм башҡалар.
Тулыраҡ бында: https://kulturarb.ru/ru/news/v-ufe-otkrylas-vystavka-posvyashhennaya-teatralnoj-zhizni-bashkortostana-za-stoletie 
 ","
	Дүшәмбе, 10 июнь 2019",Яңылыҡтар,Na
https://kulturarb.ru/ba/news/v-stolicu-bashkortostana-pribyla-narodnaya-artistka-rossii-nadezhda-babkina-copy, Башҡортостандың баш ҡалаһында – Рәсәйҙең халыҡ артисы Надежда Бабкина  ,Na,"

Көн элгәре Өфө ҡалаһына Рәсәй Федерацияһының, Карелия Республикаһының, Чечен Республикаһының, Ингуш Республикаһының халыҡ артисы Надежда Бабкина килеп етте. Уны Башҡортостан Республикаһының мәҙәниәт министры урынбаҫары Наталья Лапшина ҡаршы алды.
Бөгөн «Торатау» конгресс-холлында Надежда Бабкинаның «Рәсәй йырҙары» Бөтә Рәсәй фестиваль-марафонына бағышланған мәҙәниәт-конференция уҙа. Иҫегеҙгә төшөрәбеҙ, «Рус йыры» марафоны 10 июндән 19 июнгә тиклем Башҡортостандың Благовещен, Бөрө, Бәләбәй, Салауат, Мәләүез, Стәрлетамаҡ, Белорет, Сибай, Учалы, Өфө ҡалаларында үтәсәк.
Ә 12 июндә «Евразия йөрәге» халыҡ-ара сәнғәт фестивалендә «Бөтәбеҙ бергә — Рәсәй!» тигән ҙур байрам сиктәрендә «Рус йыры» Мәскәү дәүләт музыкаль фольклор театры артистары сығыш яһай. Программала шулай уҡ «Криница» казак йыры ансамбле, Кузбасс дәүләт филармонияһының «Себер калейдоскобы» бейеү театры, фолк-рок төркөмө, «Рәсәйҙәр» ансамбле, Евгений Гор һәм Саха (Яҡут) Республикаһының халыҡ артисы Альбина Дегтярёва бар.
 ","
	Дүшәмбе, 10 июнь 2019",Яңылыҡтар,Na
https://kulturarb.ru/ba/news/berҙәmlek-festivale-әlshәj-rajonynda-asyldy, «Берҙәмлек» фестивале Әлшәй районында асылды ,Na,"

Бөгөн, 8 июндә, Башҡортостан Республикаһының Әлшәй районында асыу Тантанаһы үтте. «Берҙәмлек» байрамында Ҡаҙағстан, Македония, Чили, Шри-Ланка, Белорусия, Сенегал вәкилдәре сығыш яһанылар. Ошо көндө республикаға Фольклориада буйынса CIOFF® комитеты ағзалары килде. Әйткәндәй, 2020 йылда Башҡортостанда VI Бөтә донъя фольклориадаһын уҙғарыр алдынан «Берҙәмлек» CIOFF® комитеты ағзаларына республиканың инфраструктура ҡеүәтен баһалауҙан тыш, Башҡортостандың халыҡтарының бай традицияһы менән танышыу мөмкинлеген дә бирә.
«Берҙәмлек» халыҡ-ара милли мәҙәниәттәр фестивале быйыл ун бишенсе тапҡыр үтә, 8-12 июнь көндәре эсендә ул етмеш илдән өс йөҙҙән ашыу талантлы артисты берләштергән. Быйыл Башҡортостан халҡы алдында туғыҙ сит ил коллективы сығыш яһай. Сәхнә оҫталары иртәгә Благовар районы һабантуйында ла ҡатнашасаҡ.
Фестиваль барышында Этнокөн уҙғарыласаҡ. Байрамды ябыу тантанаһы һәм Гала-концерт 12 июнгә билдәләнгән.
Тулыраҡ мәғлүмәт: бында
 ","
	Шәмбе, 08 июнь 2019",Яңылыҡтар,Na
https://kulturarb.ru/ba/news/byjyl-evraziya-jөrәge-halyҡ-ara-sәnғәt-festivale-siktәrendә-berense-bal-үtә," Быйыл “Евразия йөрәге” халыҡ-ара сәнғәт фестивале сиктәрендә ""Беренсе бал” үтә  ",Na,"

Ойоштороусылар баш ҡала халҡын һәм ҡунаҡтарҙы бейеүселәргә ҡушылырға саҡыра.
“Беренсе бал” 13-сө июндә “Торатау” Конгресс-Холы артындағы амфитеатрҙа уҙа. Халыҡ-ара “Евразия йөрәге” сәнғәт фестивале иһә республикабыҙ баш ҡалаһында 12-15 июндә үткәрелә.
 
 ","
	Йома, 07 июнь 2019",Яңылыҡтар,Na
https://kulturarb.ru/ba/news/bashҡortostan-teatrҙary-өsөn-nauryҙ-festivaleneң-dүrtense-kөnө-rus-һәm-sit-il-klassikaһy-kөnөnә-әүerelde, Башҡортостан театрҙары өсөн «Наурыҙ» фестиваленең дүртенсе көнө рус һәм сит ил классикаһы көнөнә әүерелде  ,Na,Na,"
	Йома, 07 июнь 2019",Яңылыҡтар,Na
https://kulturarb.ru/ba/news/өfөlә-aleksandr-sergeevich-pushkindyң-tyuғan-kөnөnә-үҙensәlekle-sara-үtte, Өфөлә Александр Сергеевич Пушкиндың тыуған көнөнә үҙенсәлекле сара үтте  ,Na,Na,"
	Йома, 07 июнь 2019",Яңылыҡтар,Na
https://kulturarb.ru/ba/news/bәlәkәj-ҡalalar-һәm-auyldarҙa-jyl-һajyn-ike-kinozal-asyla, Бәләкәй ҡалалар һәм ауылдарҙа йыл һайын ике кинозал асыла  ,Na,"

""Мәҙәниәт"" милли проекты буйынса, Кино фонды бер зал өсөн 5 миллион һум бүлә. Был аҡсаға экран, тауыш һәм фильм күрһәтеү ҡорамалдары һатып алына.
Башҡортостан Мәҙәниәт министрлығынан белдереүҙәренсә, быйыл да ике кинозал өсөн заявка хупланған. Республикала бәләкәй ҡалалар һәм район үҙәктәрендә 20 заманса кинозал эшләй.
 
 ","
	Шаршамбы, 05 июнь 2019",Яңылыҡтар,Na
https://kulturarb.ru/ba/news/bashҡortostan-rezhissery-italiya-һәm-rәsәj-kino-jondoҙҙary-ҡatnashasaҡ-film-өҫtөndә-esh-bashlaғan, Башҡортостан режиссеры Италия һәм Рәсәй кино йондоҙҙары ҡатнашасаҡ фильм өҫтөндә эш башлаған  ,Na,"

Фильмдың яртыһы Өфөлә төшөрөлә. Буласаҡ картинаның сценарийы 2011 йылда уҡ яҙылған. Ул оло еңеүҙәргә ирешкән кешеләрҙең ғаилә ҡиммәттәрен онотоуҙары хаҡында. Әле режиссер Салауат Вахитов тизер өҫтөндә эшләй. Уның презентацияһы финанслау алыр өсөн күрһәтеләсәк.
Ә фильмдың үҙен төшөрөүҙе режиссер быйыл көҙ башларға ниәтләй. Премьера бер йылдан һуң экранға сығыр тип көтөлә. Өфөгә трейлерҙа төшөр өсөн Италияның билдәле актерҙары килде. Фильмда улар ике телдә лә һөйләшәсәк.
Салауат Вахитов, режиссёр: “Мин бала саҡта, тәүге тапҡыр Шекспирҙың Ромео һәм Джульеттаһы менән танышҡанда илағайным. Ул ваҡытта уларҙың иҫән ҡалыуҙарын теләнем. Ниһайәт миңә рәссам һәм автор булараҡ был мөмкинлек тыуҙы. Фильмда финал бәхетле тамамлана. Ромео һәм Джульеттаны ҡотҡарыла”.
БСТ Айбулат Сисанбаев
 
 ","
	Шаршамбы, 05 июнь 2019",Яңылыҡтар,Na
https://kulturarb.ru/ba/news/mostaj-kәrim-yaҡyndaғy-ofoҡ-spektakleneң-bashҡort-telendәge-premeraһy-ҡazanda-үtte, «Мостай Кәрим. Яҡындағы офоҡ» спектакленең башҡорт телендәге премьераһы Ҡазанда үтте  ,Na,"

Башҡорт дәүләт ҡурсаҡ театры - Татарстанда. Башҡортостандың халыҡ шағиры Мостай Кәримдең тормош һәм ижад юлын ил яҙмышы менән бәйләп күрһәткән сәхнә әҫәре рус телендә беренсе тапҡыр былтыр көҙ, шәхестең тыуған көнө алдынан Өфөлә күрһәтелгәйне.
Тәрән йөкмәткеле, романтик рухлы пьеса әҙиптең автобиографик прозаһын, киң билдәле шиғырҙарын бер ваҡиғалар сылбырына теҙгән. Драматург Владимир Аношкин билдәләүенсә, сәхнә әҫәренең туҡһан проценты - Мостай үҙе һәм уның әҫәрҙәре, ун проценты ғына - драматург фантазияһы. Режиссер Альберт Имаметдинов ҡурсаҡ һәм драма театрҙарына хас төрлө алымдар ҡулланған, спектакль ҡатмарлы сәнғәттәр синтезы һымаҡ ҡабул ителә. Шул уҡ ваҡытта һәр компонент органик рәүештә берләшеп, бер бөтөндө тәшкил итә.
Әйткәндәй, Башҡорт дәүләт ҡурсаҡ театры Ҡазанда төрки халыҡтарҙың XIV халыҡ-ара театр фестивале сиктәрендә сығыш яһаны. Быйыл фестиваль башҡорт театрҙарына бағышлана. Унда сит ил һәм Рәсәй төбәктәренән килгән 29 коллектив араһында Башҡортостандан 6 театр ҡатнаша.
 
 ","
	Шишәмбе, 04 июнь 2019",Яңылыҡтар,Na
https://kulturarb.ru/ba/news/mostaj-kәrim-isemendәge-milli-jәshtәr-teatry-ekaterinburg-sәhnәһendә-premera-tәҡdim-itte, Мостай Кәрим исемендәге милли йәштәр театры Екатеринбург сәхнәһендә премьера тәҡдим итте  ,Na,Na,"
	Дүшәмбе, 03 июнь 2019",Яңылыҡтар,Na
https://kulturarb.ru/ba/news/balalar-balalarғa-beҙҙeң-jөrәk-kөjө-proekty-bөgөn-respublika-balalar-klinik-dauahanaһynda-koncert-ҡujҙy, «Балалар-балаларға: беҙҙең йөрәк көйө» проекты республика балалар клиник дауаханаһында концерт ҡуйҙы   ,Na,Na,"
	Дүшәмбе, 03 июнь 2019",Яңылыҡтар,Na
https://kulturarb.ru/ba/news/jәsh-ғәskәrovsylar-halyҡҡa-yaңy-horeografiya-kompoziciyaһy-tәҡdim-itte, Йәш ғәскәровсылар халыҡҡа яңы хореография композицияһы тәҡдим итте  ,Na,Na,"
	Дүшәмбе, 03 июнь 2019",Яңылыҡтар,Na
https://kulturarb.ru/ba/news/bashҡortostanda-һabantuj-bajramdary-bashlandy, Башҡортостанда һабантуй байрамдары башланды  ,Na,Na,"
	Дүшәмбе, 03 июнь 2019",Яңылыҡтар,Na
https://kulturarb.ru/ba/news/tuғanlyҡ-halyҡ-ara-festivale-tamamlandy, Туғанлыҡ халыҡ-ара фестивале тамамланды  ,Na,"

VII «Туғанлыҡ» халыҡ-ара төрки телле театрҙар фестивале — барлыҡ театрҙарҙы берләштергән Өфөләге ҙур мәҙәни сара тамаланды. Еңеүселәр 14 номинацияла билдәләнде, шуға өҫтәп фестивалдең махсус приздары һәм дипломдары тапшырылды.
Еңеүселәргә приздар түбәндәгесә бүленде:
«ИҢ ЯҠШЫ СПЕКТАКЛЬ» — Стәрлетамаҡ дәүләт театр-концерт берләшмәһе «ӨС ТАҒАН» (М.Кәрим, реж.А.Федоров) спектакле.
«ФЕСТИВАЛДЕҢ ПРЕЗИДЕНТЫ ПРИЗЫ» — ВИКТОР КОКОВ (Александр Топанов исемендәге Хакас милли драма театрының «Ҡарт һәм диңгеҙ» спектаклендә Ҡарт ролен башҡарған өсөн)
«ИҢ ЯҠШЫ РЕЖИССУРА» — АЙҘАР ЗАББАРОВ Татарстан Республикаһы Ғәлиәскәр Камал исемендәге Татар академия театрының «Тормошмо был?..» спектакле (Ғаяз Исхаҡи) өсөн
«ИҢ ЯҠШЫ СӘХНӘ БИҘӘЛЕШЕ» — Антон Федоров һәм Лилиә Сөләймәнова Стәрлетамаҡ дәүләт театр-концерт берләшмәһе «ӨС ТАҒАН») спектакле өсөн
«ИҢ ЯҠШЫ ИР-ЕГЕТ РОЛЕ» — Искәндәр Хәйруллин (Татарстан Республикаһы Ғәлиәскәр Камал исемендәге Татар академия театрының «Тормошмо был?..» спектаклендә башҡарған Хәлим роле өсөн)
«СССР-ҙың халыҡ артисы Гөлли Мөбәрәкова исемендәге ИҢ ЯҠШЫ ҠАТЫН-ҠЫҘ РОЛЕ» — Илгизә Ғилманова (Башҡорт драма театры актрисаһы «Зөләйха күҙҙәрен аса» (Г. Яхина, инсценировка авторы — Я.Пулинович, режиссер А. Абушахманов) спектаклендә Зөләйха башҡарған роле өсөн)
«ИКЕНСЕ ПЛАНДАҒЫ ИҢ ЯҠШЫ ИР-ЕГЕТ РОЛЕ» — Артур Ҡунаҡбаев («Зөләйха күҙҙәрен аса» спектаклендә башҡарған Зиновий Кузнец роле өсөн)
«ИКЕНСЕ ПЛАНДАҒЫ ИҢ-ЯҠШЫ ҠАТЫН-ҠЫҘ РОЛЕ» — Ниса Бакирова (Стәрлетамаҡ дәүләт театр-концерт берләшмәһе Башҡорт драма театрының «Өс таған» спектаклендә башҡарған Өләсәй роле өсөн)
«ИҢ ЯҠШЫ МУЗЫКАЛЬ СПЕКТАКЛЬ»  — Тыва Республикаһының Виктор Кок-оол исемендәге Милли музыкаль-драма театрының «Чадаган» спектакле өсөн.
«ИҢ ЯҠШЫ ХОРЕОГРАФИЯ» —  Ш.Хөсәйенов исемендәге Аҡмола өлкә ҡаҙаҡ музыкаль-драма театры (Ҡаҙағстан) В. Шекспирҙың «Ромео һәм Джульетта» (реж. Д.Жумабаева) спектакле өсөн
СПЕЦПРИЗЫ «ЗА ОСВОЕНИЕ НОВОГО СЦЕНИЧЕСКОГО ПРОСТРАНСТВА И СПОСОБОВ КОММУНИКАЦИИ СО ЗРИТЕЛЕМ» — dOM  бойондороҡһоҙ театры «ЛИМБО» (реж. Т.Расулов) спектакле өсөн
СПЕЦПРИЗЫ «ЗА САМОБЫТНОСТЬ ТЕАТРАЛЬНОГО ЯЗЫКА» — Павел Кучияк исемендәге милли драма театры «ЧЕЙНЕШ» (П.Кучияк, реж.С.Потапов) спектакле өсөн
СПЕЦПРИЗЫ «ЗА СЛЕДОВАНИЕ ТРАДИЦИЯМ ПСИХОЛОГИЧЕСКОГО ТЕАТРА» — Бакен Кыдыкеева исемендәге Ҡырғыҙ дәүләт йәш тамашасылар театры «ҠОРОН» (Тунджер Джудженоглу, реж.Э.Ибрағимова) спектакле өсөн.
СПЕЦПРИЗЫ «ЗА МАСТЕРСТВО ТЕАТРАЛЬНОЙ ЭКСЦЕНТРИКИ» — МИХАИЛ КОНСТАНТИНОВ (Дионис Танасоглу исемендәге ғағауз милли театры «Ҡәҙерле памела» (Д.Патрик, реж. –Т.Мустафаев) спектаклендә башҡарған Сол Бозо роле өсөн)
Башҡортостан Республикаһы Театр эшмәкәрҙәре союзының махсус СПРЕЗПРИЗЫ Башҡортостандың халыҡ артисы Тәнзилә Хисамова «Зөләйха күҙҙәрен аса» спектаклендә баҡарған Убырлы ҡарсыҡ роле өсөн
Башҡортостан Мәҙәниәт министрлығының махсус СПРЕЗПРИЗЫ «За вклад в театральное искусство» — профессор Суфия Кусимова бүләкләнде.
Башҡортостан Мәҙәниәт министрлығының махсус СПРЕЗПРИЗЫ – Ҡырым татарҙары дәүләт академия музыкаль-драма театры һәм Хәсән Акарҙың BOSTANCI ART продюсер компанияһы (Төркиә).
 ","
	Йома, 31 май 2019",Яңылыҡтар,Na
https://kulturarb.ru/ba/news/respublika-shәzhәrә-bajramy-8-iyundә-bula, Республика Шәжәрә байрамы 8 июндә була  ,Na,"

Башҡортостандың 100 йыллығына арнап ойошторолған байрам Тәтешле ерендә уҙғарыла. Төп маҡсат итеп ғаилә ҡиммәттәрен һаҡлап ҡалыу, милли йолаларҙы тергеҙеү ҡуйылған. 
Шәжәрә байрамын ойоштороусо Гөлгөнә Баймырҙина һөйләүенсә ""Ғаиләм минең – ҡәлғәм"", ""Йәш килен"" бәйгеләре буласаҡ. Быйыл сарала сит өлкәләрҙән дә ҡатнашасаҡтар. Йылдағыса, ғилми-практик конференция ла үтәсәк"".
 
Республика Шәжәрә байрамы 13-сө тапҡыр ойошторола, тәүгеһе 2006 йылда була.
 
 ","
	Йома, 31 май 2019",Яңылыҡтар,Na
https://kulturarb.ru/ba/news/tөrki-halyҡtar-tarihi-tamyrҙary-nigeҙendә-kilәsәkkә-үҫesh-yuldaryn-barlany, Төрки халыҡтар тарихи тамырҙары нигеҙендә киләсәккә үҫеш юлдарын барланы  ,Na,"

Өфөлә ""Рәсәй һәм Урта Азияның төрки халыҡтары. Туғандаш мәҙәниәттәр диалогы"" тип аталған форум үтте. Уның эшендә Рәсәй төбәктәре, Ҡаҙағстан, Үзбәкстан, Ҡырғыҙстан ғалимдары ҡатнашты.
Туғандаш мәҙәниәтле халыҡтарҙың киләсәге лә бергә булырға тейеш. Уртаҡ тарихи тамырҙарыбыҙ хәҙерге заман шарттарында ла именлек, халыҡ-ара хәүефһеҙлек мәсьәләрен уңышлы хәл итергә этәргес бирә,- тиелде фекер алышыу барышында.

""Төрки халыҡтарҙың уртаҡ тарихи тамырҙары, тел үҙенсәлектәре бар. Хатта йәшәү рәүешебеҙ ҙә уртаҡ. Был беҙгә бер-беребеҙгә яҡыныраҡ булырға, төрлө халыҡ-ара хәүефтәргә бергә ҡаршы торорға мөмкинлек бирә, - һөйләне Олжас Рәхмәтуллин, Л.Гумилев ис. Евразия милли университеты уҡытыусыһы / Ҡаҙағстан/.  

 
 ","
	Йома, 31 май 2019",Яңылыҡтар,Na
https://kulturarb.ru/ba/news/bashҡortostan-vәkildәre-mәskәүҙә-үtkәn-ramaҙan-satyry-mәҙәni-hәjriә-proektynda-ҡatnashty, Башҡортостан вәкилдәре Мәскәүҙә үткән «Рамаҙан сатыры» мәҙәни-хәйриә проектында ҡатнашты  ,Na,"

Башҡортостанға арналған кисә Ҡөрьән китабынан изге сүрә уҡыу менән асылды. Мәрйәм исемле 7 йәшлек Өфө ҡыҙына Мәскәү ҡалаһында ойошторолған ифтарҙа ҡатнашыу мөмкинлеген төбәк-ара конкурста еңеү яулау биргән. Ҡыҙ конкурста ҡатнашыусы 40 бала араһынан һайлап алына.

Ифтар кисәһен республиканың сәнғәт оҫталары сығыштары ла биҙәне. ""Йатаған"" этно-төркөмө ҡунаҡтарҙы халҡыбыҙҙың бай мәҙәни мираҫы менән таныштырҙы.
""Рамаҙан сатыры"" проекты ватандаштарҙы бергә йыйыуҙан тыш, унда ҡатнашҡан һәр төбәктең тарихы һәм мәҙәниәте тураһында бай мәғлүмәт биреүе менән дә әһәмиәтле. Илдең баш ҡалаһында ифтар үткәрергә теләүселәр күп һәм был хоҡуҡ барыһына ла бирелмәй. Мәҙәни-хәйриә кисәһе быйыл республика етәкселеге ярҙамында үтте.
Хәйриә кисәһендә Башҡортостандың бер быуатлыҡ юбилейы уңайынан әҙерләнгән яҙмалар ҙа күрһәтелде, тарих биттәренә байҡау яһалды. Башҡортостандың Рамаҙан сатырында дебют сығышы уңышлы үтте.
14 йыл эсендә ""Рамаҙан сатыры"" проекты мосолман донъяһының төрлө халыҡтарын берләштереүсе, милләт һәм конфессия-ара татыулыҡты нығытыусы үҙәккә әйләнгән. Башҡортостан мосолмандары ла хәйриә кисәһендә халҡыбыҙҙың ҡунаҡсыллығын, боронғо ғөрөф-ғәҙәттәрҙе ҡәҙерләп һаҡлауын күрһәтте.

 
 
 ","
	Йома, 31 май 2019",Яңылыҡтар,Na
https://kulturarb.ru/ba/news/өfөlә-bashҡortostan-һәm-ҡyrym-respublikalary-mәҙәniәt-ministrlyҡtary-osrashyuy-үtte, Өфөлә Башҡортостан һәм Ҡырым республикалары мәҙәниәт министрлыҡтары осрашыуы үтте  ,Na,"

Башҡортостан һәм Ҡырым Республикалары дуҫлыҡ ептәрен нығыта.Кисә ""Туғанлыҡ"" халыҡ-ара төрки телле театрҙар фестивале сиктәрендә ике төбәктең Мәҙәниәт министрлыҡтары вәкилдәренең осрашыуы үтте. Осрашыуҙа яҡтар араһындағы рухи-мәҙәни хеҙмәттәшлек саралары планы барланды.
Ҡунаҡтар Әхмәтзәки Вәлиди исемендәге Милли китапханала һаҡланған һирәк ҡулъяҙмалар, гәзит-журналдар менән танышты, уларҙы өйрәнеү мәсьәләләре менән ҡыҙыҡһынды. Осрашыуҙа ҡатнашыусылар бер-береһенә ике республиканың мәҙәниәтенә арналған китаптар бүләк итте.
 
 ","
	Йома, 31 май 2019",Яңылыҡтар,Na
https://kulturarb.ru/ba/news/hөsәjen-әhmәtov-isemendәge-bashҡort-dәүlәt-filarmoniyaһynda-ҡuraj-battl-үtte, Хөсәйен Әхмәтов исемендәге Башҡорт дәүләт филармонияһында «Ҡурай-баттл» үтте  ,Na,"

Төбәк-ара йәштәр музыка фестивале быйыл икенсе тапҡыр ойошторолдо. Конкурсанттар ике этапта башҡорт милли музыка ҡоралында уйнау оҫталығын төрлө йүнәлештәрҙә күрһәтте. Һайлап алыу турын үткәндәр финалда ҡатнашыу мөмкинлеген алды. 

10 конкурсант тәүҙә музыкаль ринг форматында, һуңынан оркестр оҙатыуында һынау тотто. Сәхнәнән башҡорт халыҡ һәм классик көйҙәр менән бергә сит ил композициялары ла яңғыраны.
Конкурс һөҙөмтәләре буйынса Гран-приҙы ""Ҡарауан"" төркөмө ҡурайсыһы Илнур Һибәтуллин еңеү яуланы. Йәш ҡурайсыларҙы асыҡлауҙы һәм уларҙың үҫешенә булышлыҡ итеүҙе маҡсат итеп ҡуйған музыкаль ринг телевизион форматҡа ла төшөрөлдө. Тамашасылар бәйгене республиканың төп телеканалында ҡарай аласаҡ. Ойоштороусылар фестиваль һуңғыһы булмаҫ тип ышандыра. Сөнки һуңғы йылдарҙа ҡурай моңо донъя киңлектәрен әүҙем яулай.

 
 ","
	Кесе йома, 30 май 2019",Яңылыҡтар,Na
https://kulturarb.ru/ba/news/min-yaratam-һine-tormosh-2," “Мин яратам һине, тормош!”  ",Na,"

Башҡортостанда оло йәштәгеләр араһында “Мин яратам һине, тормош!” фестивале дауам итә. Унда 55 йәштән өлкәнерәктәр сығыш яһай. Һайлап алыу этаптары республикала ете зонала үткәрелә. 
Бөгөн Өфөлә ижади конкурстың төбәк этабы уҙа. Унда баш ҡаланың 7 районы һәм Иглин һәүәҫкәрҙәре ҡатнаша. Хаҡлы ялдағылар йыр-бейеүгә маһирлығын күрһәтә, шулай уҡ ҡул эштәренән күргәҙмәләр ойошторола.
 
 ","
	Кесе йома, 30 май 2019",Яңылыҡтар,Na
https://kulturarb.ru/ba/news/bashҡort-dәүlәt-opera-һәm-balet-teatrynda-saltan-batsha-turaһynda-әkiәtteң-premeraһy-үtte, Башҡорт дәүләт опера һәм балет театрында «Салтан батша тураһында әкиәт»тең премьераһы үтте  ,Na,"

 
Александр Пушкиндың әҫәре буйынса сәхнәләштерелгән музыкаль-анимацион спектакль опера һәм балет партияларын үҙ эсенә алған. Проект Мәскәү режиссеры Петр Татарицкий тәҡдиме буйынса ҡуйылған. Тамашала илдең баш ҡалаһы һәм беҙҙең актерҙар ҡатнаша. 

Мәскәүҙән килгән рәссам спектакль ваҡытында сәхнәлә ҡомда һүрәттәр төшөрә, етмешкә яҡын һүрәт яһап өлгөрә. Салтан ролендә – Артур Ҡәйепҡолов.


Артур Ҡәйепҡолов, Башҡорт дәүләт опера һәм балет театры солисы: “Был проекттың беҙҙә булғаны бар. Бөгөнгө опера Римский-Корсаковтыҡы. Ҡайһы бер урындарҙы һөйләйбеҙ, ҡайһы бер урындарында беҙ сығып йырлайбыҙ”.

 
 ","
	Кесе йома, 30 май 2019",Яңылыҡтар,Na
https://kulturarb.ru/ba/news/alty-jyl-esendә-bashҡortostanda-utyҙғa-yaҡyn-mәҙәni-yal-iteү-үҙәge-tөҙөlә, Алты йыл эсендә Башҡортостанда утыҙға яҡын мәҙәни-ял итеү үҙәге төҙөлә  ,Na,"

Башҡортостанда ""Мәҙәниәт"" милли проекты буйынса, 287 миллион һум бүленә. Быйыл Ҡыйғы районы Түбәнге Ҡыйғы ауылында һәм Салауат районы Мөрсәлим ауылында яңы мәҙәниәт усаҡтары төҙөлә. Был турала Мәҙәниәт министры Әминә Шафикова белдерҙе. Төҙөлөш ""Мәҙәниәт"" милли проекты буйынса алып барыла.
2020-2022 йылдарҙа ауыл китапханалары ремонтлана, шулай уҡ төпкөл ауылдар өсөн автоклубтар һатып алына. Бынан тыш, сәнғәт мәктәптәре һәм колледждар өсөн музыка ҡоралдары, йыһаздар һәм кәрәкле ҡоролмалар ҡайтарыла.

 ","
	Кесе йома, 30 май 2019",Яңылыҡтар,Na
https://kulturarb.ru/ba/news/bashҡort-filmdary-halyҡ-ara-kinofestivaldә-eңeү-yaulany, Башҡорт фильмдары халыҡ-ара кинофестивалдә еңеү яуланы  ,Na,"

Башҡорт режиссеры Булат Йосоповтың ""Бабич"" һәм ""Беренсе Республика"" фильмдары ФЕСТПРО халыҡ-ара кинофестивалендә еңеү яуланы. Фестиваль 13 майҙан 19-на тиклем Мәскәү, Санкт-Петербург, Пенза һәм Владимир ҡалаларында үткән. ""Бабич"" кинотаҫмаһы ""Иң яҡшы тулы метражлы фильм"" номинацияһында иң көслөһө тип табылған.
Бынан тыш, төп ролде башҡарыусы Илгиз Таһиров ""Иң яҡшы ирҙәр роле"", Алһыу Тимеркәева ""Костюмдар буйынса иң яҡшы рәссам эше"" номинацияларында еңгән. ""Беренсе Республика"" фильмы ""Иң яҡшы сценарий"" һәм ""Иң яҡшы ҡуйыусы рәссам"" номинацияларында юғары баһа алған. Кинофестивалгә донъяның 60 иленән 568 заявка ҡабул ителгән булған.
 
 ","
	Кесе йома, 30 май 2019",Яңылыҡтар,Na
https://kulturarb.ru/ba/news/hәrbi-bejeklek-patriotik-jyrҙar-festivale-byjyl-30-sy-majҙa-uҙғaryla," ""Хәрби бейеклек"" патриотик йырҙар фестивале быйыл 30-сы майҙа уҙғарыла  ",Na,"

Совет ғәскәрҙәрен Афғанстандан сығарыуҙың 30 йыллығына арналған бәйгегә Мәскәү, Ульяновск, Ростов, Севастополь, Ярославль, Татарстандан башҡарыусылар килеүе көтөлә. Фестиваль ҡунаҡтары өсөн һалдат бутҡаһы, ҡайнар сәй менән ялан кухняһы, шулай уҡ ретро автомобилдәр күргәҙмәһе буласаҡ. Сараны Өфө ҡалаһы хакимиәте, Йәштәргә патриотик тәрбиә биреү үҙәге, Башҡортостандың «Ветеран» төбәк йәмәғәт ойошмаһы, «Рәсәйҙең Афғанстан ветерандары союзы» дөйөм Рәсәй йәмәғәт ойошмаһы менән берлектә үткәрә. «Хәрби бейеклек» ветеран һәм патриотик йырҙар фестивале беренсе тапҡыр 2014 йылда ойошторолғайны. Быйыл ул 5-се тапҡыр үтә.
 
 ","
	Кесе йома, 30 май 2019",Яңылыҡтар,Na
https://kulturarb.ru/ba/news/өfөlә-salauat-bashҡort-dәүlәt-drama-artistary-ber-ike-өs-spektaklen-kүrһәttelәr," Өфөлә Салауат башҡорт дәүләт драма артистары ""Бер, ике, өс..."" спектаклен күрһәттеләр  ",Na,"

Кисә Өфөлә Салауат башҡорт дәүләт драма артистары ""Бер, ике, өс..."" спектаклен күрһәттеләр. Үҙенең ижад емешен баһаларға Мәскәүҙән пьесаның авторы Олжас Жанайдаров килде.Тамашанан һуң йәш драматургтар, яҙыусылар һәм актерҙар менән йылы осрашыу, фекер алышыу булды. Олжас Ерҙен улына уның әҫәре буйынса, ижады хаҡында бик ҡыҙыҡлы һорауҙар бирелде. Автор үҙенең тәьҫораттары менән бүлеште һәм спектаклде сәхнәләштереүсе режиссер Ильсур Ҡаҙаҡбаевҡа, бөтә ҡатнашҡан артистарға, театрға оло рәхмәт һүҙҙәрен белдерҙе.
""Киләсәктә лә казах драматургы менән дуҫлыҡ ептәребеҙ өҙөлмәҫ, ә киреһенсә, нығыныр тигән өмөттә ҡалабыҙ"", - тип ышаналар театрҙа.
 ","
	Кесе йома, 30 май 2019",Яңылыҡтар,Na
https://kulturarb.ru/ba/news/tuғanlyҡ-respublikaһynyң-mәҙәniәt-ministry-әminә-shafiҡova-menәn-osrashyu-үtte, «Туғанлыҡ»: Республикаһының мәҙәниәт министры Әминә Шафиҡова менән осрашыу үтте  ,Na,"

29 майҙа Төрки телле театрҙарҙың VII Халыҡ-ара «Туғанлыҡ» фестивале сиктәрендә, «Башҡортостан» дәүләт концерт залының конференц-залында Башҡортостан Республикаһының мәҙәниәт министры Әминә Шафиҡова менән осрашыу үтте.
Осрашыуҙа «Туғанлыҡ» фестиваленең президенты М.Горький исемендәге Ырымбур өлкә дәүләт драма театрының художество етәксеһе, Рәсәйҙең халыҡ артисы, Рәсәйҙең, Башҡортостандың, Татарстандың, Төньяҡ Осетия‑Алания Республикаһының атҡаҙанған сәнғәт эшмәкәре, Рәсәй Дәүләт премияһы лауреаты Рифҡәт Исрафилов, фестивалдең художество етәксеһе Олег Ханов, Рәсәй театрҙар эшмәкәрҙәре союзының милли театрҙар кабинеты рәйесе, Рәсәй Федерацияһының Театр эшмәкәрҙәре союзының секретаре, режиссер, Рәсәй Федерацияһының һәм Ҡалмыҡ Республикаһының атҡаҙанған сәнғәт эшмәкәре Борис Манджиев, «Туғанлыҡ»тың эксперт советтың ағзалары һәм фестивалдең ҡунаҡтары ҡатнашты. 
 ","
	Кесе йома, 30 май 2019",Яңылыҡтар,Na
https://kulturarb.ru/ba/news/mәҙәniәtte-һaҡlau-maҡsatynda, Мәҙәниәтте һаҡлау маҡсатында  ,Na,"

Бөгөн Өфөлә Бөтә Рәсәй төрки телле халыҡтар мәҙәниәте фестивале үтте. Сараға ил төбәктәренән 100-ҙән ашыу башҡарыусы килде.
Эш программаһына ярашлы, “Торатау” конгресс-холында “Рәсәйҙең төрки телле халыҡтары мәҙәниәтен һаҡлау һәм уларҙың ҡеүәтен дәүләтте үҫтереү мәнфәғәтендә файҙаланыу” тигән форум уҙғарылды. Мәжит Ғафури исемендәге Башҡорт дәүләт академия драма театры алдындағы майҙанда “Туғанлыҡ” халыҡ-ара төрки телле театрҙар фестиваленең этно-концерты булды, фойела халыҡ ижады күргәҙмәһе эшләне.
 ","
	Кесе йома, 30 май 2019",Яңылыҡтар,Na
https://kulturarb.ru/ba/news/tuғanlyҡ-ҡyrmyҫҡalyғa-kilde, “Туғанлыҡ” Ҡырмыҫҡалыға килде  ,Na,"

Ҡырмыҫҡалы районы “Туғанлыҡ” халыҡ-ара төрки театрҙарының фестивален үҙендә ҡабул итте.
Сара һабантуйҙар үтә торған Тауһеңер ауылы эргәһендә ойошторолдо. Райондың үҙешмәкәр һәүәҫкәрҙәре матур, йөкмәткеле концерт күрһәткәндән һуң ҡунаҡтар ҙа тик торманы — бик ҡыҙыҡлы флешмоб менән сығыш яһаны, юғары ритмлы бейеү күрһәтте.
Ҡунаҡтарҙы тәмле һый, күңелле аттракциондар, бәйгеләр менән ҡаршылап, яҡшы кәйеф, ҡунаҡсыллыҡ, туғанлыҡ тойғоһо менән оҙатты ҡырмыҫҡалылар.
 ","
	Шаршамбы, 29 май 2019",Яңылыҡтар,Na
https://kulturarb.ru/ba/news/bulat-josopovtyң-filmdary-festpro-kinofestivalendә-eңde, Булат Йосоповтың фильмдары «Festpro» кинофестивалендә еңде ,Na,"

Башҡорт режиссеры Булат Йосоповтың «Бабич» һәм «Беренсе Республика» фильмдары FESTPRO халыҡ-ара кинофестивалендә еңде.
Фестиваль 13-19 майҙа Мәскәүҙә, Санкт-Петербургта, Пензала һәм Владимирҙа уҙҙы.
«Бабич» кинотаҫмаһы бер нисә номинацияла еңеү яуланы: «Иң яҡшы тулы метражлы фильм», «Костюмдар буйынса иң яҡшы рәссам эше» – Алһыу Тимеркәева, «Иң яҡшы ир-егет роле» – Илгиз Таһиров.
«Беренсе Республика» фильмы түбәндәге номинацияларҙа наградаларға лайыҡ булды: «Иң яҡшы сценарий» – Таңсулпан Бабичева, Гөлсәсәк Саламатова, «Иң яҡшы ҡуйыусы рәссам эше» – Рөстәм Баймөхәмәтов.
Кинофестивалгә бөтәһе 60 илдән 568 ғариза килде. Конкурс төбәктәрҙә кинематографты популярлаштырыу һәм кинематографистарға ярҙам күрһәтеү маҡсатында уҙғарыла.
 ","
	Шаршамбы, 29 май 2019",Яңылыҡтар,Na
https://kulturarb.ru/ba/news/zavershilsya-chetvyortyj-den-festivalya-tuganlyk-copy, Төрки телле театрҙарҙың «Туғанлыҡ» халыҡ-ара фестиваленең дүртенсе көнө уҙҙы ,Na,"

Өфөлә Төрки телле театрҙарҙың «Туғанлыҡ» халыҡ-ара фестивале дауам итә. Иртән «Урал Тау» («Атола») ҡунаҡханаһы конференц-залында эксперт советы рәйесе Борис Морозов (Мәскәү), советтың ағзалары – Андрей Ястребов (Мәскәү), Сәниә Ҡабдиева (Ҡаҙағстан), Татьяна Джурова (Санкт-Петербург), Ольга Егошина (Мәскәү), Нияз Игламов (Татарстан), Галина Вербицкая (Өфө), Хөрмәтулла Үтәшев (Өфө) өс спектаклгә фекер алыштылар.
Кисен, 19:00 сәғәттә, «Нур» Өфө дәүләт татар театры сәхнәһендә Стәрлетамаҡ дәүләт театр-концерт берләшмәһе Мостай Кәрим әҫәре буйынса «Өс таған» спектаклен күрһәтте. «Өс таған» спектаклен Башҡортостанда тыуып үҫкән йәш Мәскәү режиссеры Антон Федоров ҡуйған. 
22:00 сәғәттә М.Ғафури ис. Башҡорт академия драма театры сәхнәһендә конкурстан тыш Салауат дәүләт башҡорт драма театрының «Бер, ике, өс…» («Беруши») спектакле үтте. Ҡуйыусы-режиссер – Илсур Ҡаҙаҡбаев. Олжас Жанайдаровтың «Бер, ике, өс…» пьесаһының темаһы милләттең бөгөнгө торошона тап килә: телдең бөтөүе күп һәләкәттәргә илтеүе ихтимал. Спектаклдәге Ураҙбай менән Булат яҙмышы киҫкен социаль теманан трагедия юғарылығына күтәрелә, ә Библиялағы тәү ҡылынған гонаһ лейтмотив булып яңғырай. Спектакль замандаштарыбыҙҙы киҫәтә һымаҡ – тел бөтһә, халыҡ та бөтә, ил дә юҡҡа сыға.
Иртәгә баш ҡалала үҙ спектаклдәрен Төркиә һәм Ҡаҙағстан театр коллективтары  күрһәтәсәк.
 ","
	Йәкшәмбе, 26 май 2019",Яңылыҡтар,Na
https://kulturarb.ru/ba/news/tuganlyk-copy, Өфөлә төрки телле театрҙарҙың «Туғанлыҡ» халыҡ-ара фестивале дауам итә ,Na,"

Төрки телле театрҙарҙың «Туғанлыҡ» халыҡ-ара фестиваленең икенсе көнө «Зөләйха күҙҙәрен аса» (Г.Яхина, Я.Пулинович инсц., реж. — А.Абушахманов) спектакле буйынса фекер алышыу менән башланып китте. Ул «Урал Тау» («Атола») ҡунаҡханаһының конференц — залында уҙҙы. Мәжит Ғафури исемендәге Башҡорт академия театры спектаклен эксперт советы рәйесе Борис Морозов (Мәскәү), советтың ағзалары –Андрей Ястребов (Мәскәү), Сәниә Ҡабдиева (Ҡаҙағстан), Татьяна Джурова (Санкт-Петербург), Нияз Игламов (Татарстан), Галина Вербицкая (Өфө) фекер алыштылар.
14:00 сәғәттә М.Аҡмулла исемендәге Башҡорт дәүләт педагогия университетында «Төрки телле театрҙар һәм мәҙәниәттәр диалогы» Халыҡ-ара фәнни-ғәмәли конференцияһы уҙҙы. Һәм ошо ваҡытта ла Мәжит Ғафури исемендәге Башҡорт академия драма театры Бәләкәй залында эксперт советы рәйесе – Рәсәй Армияһы театрының художество етәксеһе, режиссер, театр педагогы, актер, халыҡ артисы Борис Морозов менән ижади осрашыу үтте.
Кис көнө сәғәт етелә Мәжит Ғафури исемендәге Башҡорт академия драма театры сәғнәһендә Ғәлиәскәр Камал исемендәге Татар дәүләт Академия театры «Тормошмо был?..» спектаклен күрһәтте. «Тормошмо был?..» — режиссер Айҙар Заббаровтың диплом эше – Ғаяз Исхаҡи әҫәрҙәре нигеҙендә ҡуйылған «Тормошмо был?..» спектакле – тамашасыларҙың ғына түгел, тәнҡитселәрҙең дә иғтибарын яулаған сәхнә әҫәре: ул «Алтын битлек» Бөтә Рәсәй милли театраль премия-фестиваленә алты номинацияла дәғүә итте.
 ","
	Шәмбе, 25 май 2019",Яңылыҡтар,Na
https://kulturarb.ru/ba/news/tөrki-telle-teatrҙarҙyң-tuғanlyҡ-vii-halyҡ-ara-festivale-asyldy, Төрки телле театрҙарҙың «Туғанлыҡ» VII Халыҡ - ара фестивале асылды ,Na,"

Бөгөн, 23 майҙа, Төрки телле театрҙарҙың «Туғанлыҡ» VII Халыҡ - ара фестивале асылды.
Йола буйынса, сара милли батырыбыҙ Салауат Юлаев һәйкәленә сәскә һалыуҙан башланып китте. Унда Башҡортостан Республикаһының мәҙәниәт министры урынбаҫары Рәнис Алтынбаев, фестивалдең художество етәксеһе Олег Ханов, фестивалдең программа директоры Айһылыу Сәғитова һәм жюри, театр тәнҡитселәре, ҡунаҡтар ҡатнашты.
Унан һуң Мәжит Ғафури исемендәге Башҡорт академия драма театры фойеһында «Туғанлыҡ» фестиваленең асыу тантанаһы үтте.
«Хөрмәтле ҡатнашыусылар һәм фестиваль ҡунаҡтары! Төрки телле театрҙарҙың VII халыҡ-ара «Туғанлыҡ» фестивале беҙҙең республикабыҙҙың мәҙәни тормошонда иң сағыу ваҡиғаларҙың береһе булып тора – 23-сө майҙан 30-сы майға тиклем Өфө беҙҙең ҡаланың театр һөйөүселәре һәм дә ошо ижади бәйгелә ҡатнашыусылар өсөн дә иғтибар үҙәгендә буласаҡ. «Туғанлыҡ» – сәнғәт оҫталары һәм театр һөйөүселәр байрамы булараҡ туғандаш халыҡтар араһындағы дуҫлыҡ күперҙәрен нығытыусы, ижади эстафетаны дауам итеүсе фестиваль. Фестивалдә дуҫлыҡ һәм изгелек хистәре тантана итһен! Бөтә ҡатнашыусыларға ла илһам һәм ижади асыштар, ә театр сәнғәте байрамында ҡатнашҡан ҡунаҡтарға теләгем - Матурлыҡ менән аралашыу көндәре күңелегеҙҙә яҡты тәъҫораттар ҡалдырһын!», – тине Башҡортостан Республикаһының мәҙәниәт министры Әминә Шафиҡова. 
Спектаклдәрҙе фестивалдең эксперт советы ҡараясаҡ, һәм улар көн һайын фекер алышасаҡтар. Быйылғы эксперт советында: Борис Морозов (совет рәйесе, Мәскәү), Ольга Егошина (Мәскәү), Андрей Ястребов (Мәскәү), Сәниә Ҡабдиева (Ҡаҙағстан), Татьяна Джурова (Санкт-Петербург), Нияз Игламов (Татарстан), Галина Вербицкая (Өфө), Хөрмәтулла Үтәшев (Өфө). Фестивалдең президенты – Рифҡәт Исрафилов. Ябыу тантанаһында эксперт советы иң яҡшы актерҙарҙы һәм спектаклдәрҙе билдәләйәсәк. Еңеүселәр стилләштерелгән тирмә менән бүләкләнәсәк. Әйткәндәй, тирмә – ул төрки халыҡтарының йәшәйешенең үҙәге булып тора, тыуған йорт, шуға ла фестивалдең төп бүләге тап тирмә формаһында махсус эшләнде. 
Фестиваль спектаклдәренең исемелеген Мәжит Ғафури исемендәге Башҡорт дәүләт академия драма театры «Зөләйха күҙҙәрен аса » спектакле менән асып ебәрҙе.
Төрки телле театрҙарҙың «Туғанлыҡ» VII Халыҡ-ара фестивале 1991 йылда Башҡортостан Республикаһы Мәҙәниәт министрлығы башланғысы менән Өфө ҡалаһында төрки донъяһы илдәре һәм республикаларының тарих, мәҙәниәт һәм тел оҡшашлығына нигеҙләнгән юғары театр мәҙәниәтен берләштергән, туғандарса мөнәсәбәттәрҙе һәм дуҫлыҡты һаҡлауға йүнәлтелгән сағыу, әһәмиәтле сәнғәт байрамы булараҡ ойошторола. Фестивалдең төп маҡсаты булып төрлө республикалар театрҙарының даими тәжрибә уртаҡлашыуҙағы мөмкинлектәрен арттырыу, коллективтарға үҙҙәрен оло театр донъяһының лайыҡлы ағзаһы, «туғандарса ҙур ижади ҡорҙоң» бер вәкиле итеп тойорға мөмкинлек биреү тора.
Ойоштороусылар билдәләп китеүенсә, был байрамдың театр сәнғәте йылъяҙамаһында ижади эҙләнеүҙәр, сәмле ярыш, яңы ҡаҙаныштар һәм уңыштар менән уртаҡлашыу, ысын мәғәнәһендә театр байрамы булып уйылып ҡаласаҡ.
Ҡәҙерле тамашасылар, Өфө ҡунаҡтары! Баш ҡала театрҙары сәхнәләрендә аҙна дауамында барасаҡ (23-30 май) иң мауыҡтырғыс, ҡыҙыҡлы, заманса спектаклдәрҙе күреп ҡалырға ашығығыҙ!
 ","
	Кесе йома, 23 май 2019",Яңылыҡтар,Na
https://kulturarb.ru/ba/news/mәzhit-ғafuriҙyң-memorial-jort-muzejynda-plastilindan-eshlәngәn-ujyn-modeldәre-tigәn-kүrgәҙmә-asyldy," Мәжит Ғафуриҙың мемориаль йорт-музейында ""Пластилиндан эшләнгән уйын моделдәре” тигән күргәҙмә асылды ",Na,"

Мәжит Ғафуриҙың мемориаль йорт-музейында һәүәҫкәр рәссам Игорь Ивановтың ""Пластилиндан эшләнгән уйын моделдәре” тигән күргәҙмә асылды. Унда авторҙың үҙе тарафынан уйлап табылған технология буйынса эшләнгән 1000-дән артыҡ төрлө фигуралар ҡуйылған.
Пластилиндан эшләнгән был фигуралар һынмай ҙа, боҙолмай ҙа, уларҙы шулай уҡ өҙөп алып та булмай. Бындай фигуралар һығылмалы һәм “тере” һымаҡ килеп сыға. Уларҙы нисек эшләү хаҡында күргәҙмә менән танышыу барышында мәғлүмәт бирелә. 
Күргәҙмә менән танышырға килеүселәр иғтибарына “Бородино алышы ”, “Чуд күлендәге алыш” тигән киң масштаблы тарихи диорамалар менән бергә, билдәле әкиәттәрҙең персонаждары, принцессалар, пираттар һ.б. хаҡындағы экспозициялар тәҡдим ителә. 
Алдан яҙылып, төркөм менән килеүселәргә бушлай оҫталыҡ дәрестәре (мастер-класс) үткәрелә.  89174370704 телефоны буйынса заявкалар ҡабул ителә. Күргәҙмә 11 майға тиклем эшләйәсәк. Инеү хаҡы 100 һум.
 ","
	Шаршамбы, 17 апрель 2019",Яңылыҡтар,Na
https://kulturarb.ru/ba/news/bashҡort-telenәn-diktant-halyҡ-ara-kimәldә-uҙasaҡ, Башҡорт теленән диктант халыҡ-ара кимәлдә уҙасаҡ ,Na,"

«Башинформ» мәғлүмәт агентлығы хәбәр итеүенсә, быйыл башҡорт теленән диктант беренсе тапҡыр халыҡ-ара кимәлдә уҙғарыла. Башҡорт телен һаҡлау һәм үҫтереү фонды шундай тәҡдим менән сыҡты. 4 апрелдә Башҡортостан Башлығы вазифаһын ваҡытлыса башҡарыусы Радий Хәбиров тейешле бойороҡҡа ҡул ҡуйҙы.
Акцияны үткәреү 18 майға билдәләнгән. Сараны әҙерләүҙә, ғәҙәттәгесә, Башҡорт дәүләт университеты ҡатнаша, уның биләмәһендә төп һәм телде яңы ғына өйрәнә башлағандар өсөн ике диктант майҙансығы ойошторола. Текстарҙы һәм уны уҡыусыларҙың кандидатураларын һайлау бара.
Башҡорт теленән халыҡ-ара диктант Башҡортостан Республикаһы халыҡтарының телдәрен һаҡлау һәм үҫтереү, башҡорт халҡының рухи мәҙәниәтен пропагандалау, халыҡтың тел мәҙәниәте кимәлен күтәреү өсөн уҙғарыла.
Әлеге ваҡытта мәғариф министры Айбула Хажин рәйеслегендә Башҡорт теленән халыҡ-ара диктантты әҙерләү һәм үткәреү буйынса ойоштороу комитеты булдырылған. Ойоштороу комитеты составында — Башҡортостан Башлығының Ижтимағи-сәйәси үҫеш идаралығы етәксеһе Урал Килсенбаев, мәҙәниәт министры Әминә Шафиҡова, Матбуғат һәм киң мәғлүмәт саралары агентлығы етәксеһе Борис Мелкоедов, Башҡорт телен һаҡлау һәм үҫтереү фонды директоры Гөлназ Йосопова һәм башҡа рәсми кешеләр.
 ","
	Шаршамбы, 17 апрель 2019",Яңылыҡтар,Na
https://kulturarb.ru/ba/news/zөlәjha-kүҙҙәren-asa-spektakle-altyn-bitlek-2019-laureaty,  «Зөләйха күҙҙәрен аса» спектакле — «Алтын битлек-2019» лауреаты ,Na,"

Мәжит Ғафури исемендәге Башҡорт академия драма театрының «Зөләйха күҙҙәрен аса» спектакле 25-се тапҡыр уҙғарылған  «Алтын битлек» («Золотая Маска») Милли премия – фестиваленең лауреаты исеменә лайыҡ булды. Тапшырыу тантанаһы Мәскәүҙең Ҙур Театрында уҙҙы.
 «Алтын битлек»те алырға сәхнәгә театр директоры Иршат Файзуллин, спектаклдең режиссеры Айрат Абушахманов, рәссам Альберт Нестеров, яҡтыртыу буйынса рәссам Илшат Саяхов, спектаклдә төп ролде башҡарыусы Римма Ҡаһарманова  сыҡтылар.
Иҫегеҙгә төшөрәбеҙ, театрҙың «Зөләйха күҙҙәрен аса» спектакле «Алтын битлек» премияһының алты номинацияһына дәғүә итте: «Иң яҡшы ҙур формалы спектакль», «Иң яҡшы режиссер эше», «Иң яҡшы ҡатын-ҡыҙ роле», «Иң яҡшы рәссам эше», «Иң яҡшы костюм буйынса рәссам эше», «Иң яҡшы яҡтыртыу буйынса рәссам эше».
 
 ","
	Шаршамбы, 17 апрель 2019",Яңылыҡтар,Na
https://kulturarb.ru/ba/news/һuҡyrҙar-өsөn-mahsus-kitaphanala-өfө-biblioeңerҙәre-2019-saraһy-үtәsәk, Һуҡырҙар өсөн махсус китапханала “Өфө библиоэңерҙәре 2019” сараһы  үтәсәк ,Na,"

“Библиотөн 2019” Бөтә Рәсәй акцияһы рамкаһында Һуҡырҙар өсөн махсус китапханала “Өфө библиоэңерҙәре 2019” үтәсәк. Быйылғы йылдың темаһы “Бар донъя театр” тип атала.
Акцияның ойоштороусылары – Рәсәй Федерацияһының мәҙәниәт министрлығы һәм “Мәҙәниәт. РФ” Рәсәй йолалары һәм мәҙәни мираҫ порталы.
Махсус китапханала ҡунаҡтар өсөн төрлө майҙандар эшләйәсәк.
Акция барышында ҡунаҡтар билдәле театр һәм кино актерҙары, республиканың яҙыусылары һәм шағирҙары менән осрашасаҡ. Беҙҙең даими партнерҙарыбыҙҙың – Башҡортостан Республикаһының Милли музейы, Хәрби дан музейы, М. Аҡмулла исемендәге БДПУ – экспозициялары театр тарихы менән таныштырасаҡ.
Өфө һөнәрселек һәм сервис колледжы студенттары “Мода театры” костюмдарын кейеп дефиле күрһәтәсәк.
“Театр ложаһы: шаршауҙың ике яғында ла” майҙанында ҡунаҡтарҙы, юбиляр шағирҙарҙың әҫәре буйынса, ҡыҙыҡлы шиғри дуэль көтә. Аҙаҡ  ул театрҙың үткәненән алып бөгөнгөһөнә тиклемге тарихына бәйле викторина менән дауам итәсәк.
“Алиса театр илендә” майҙаны тамашасыларына Льюис Кэрроллдың “Алиса мөғжизәләр илендә” әкиәте буйынса ҡабарынҡы график иллюстрациялар, әҫәр буйынса квиз, хештег буйынса конкурстар әҙерләй. Бының өсөн айырым фотозонала фотоға төшөп, Интернет селтәренә һалыу мотлаҡ. #БРСБСБиблиосумерки2019
“Театр этюды” конкурсы театр әҫәрен иң яҡшы тауышландырыу буйынса үҙ еңеүсеһен эҙләйәсәк.
“Балаганчик”та ҡунаҡта тамашасылар Рәсәйҙә театрҙың барлыҡҡа килеү тарихы менән танышасаҡ.
Иң кескәй ҡунаҡтарыбыҙ өсөн башҡорт халыҡ әкиәте буйынса ҡурсаҡ театры ойоштороласаҡ. Актерҙар – Өфө ҡалаһының 28-се коррекцион интернат-мәктәп уҡыусылары. Бында, шулай уҡ, Өфө театрҙарының тактиль макеттары менән танышырға мөмкин буласаҡ.
Ижади бүлмәлә акцияла ҡатнашыусыларҙы Башҡортостан Республикаһының атҡаҙанған артисы, актер һәм музыкант Венер Камалов менән осрашыу көтә.
“Өфө библиоэңерҙәре” һәүәҫкәр артистарҙың концерты һәм еңеүселәрҙе бүләкләү менән тамамланасаҡ.

 ","
	Шишәмбе, 16 апрель 2019",Яңылыҡтар,Na
https://kulturarb.ru/ba/news/bashҡortostan-yaҙyusylar-soyuzynda-yaҙyusy-әslәm-aryҫlanovtyң-80-jәshlek-yubilej-kisәһe-үtte, Башҡортостан Яҙыусылар союзында яҙыусы Әсләм Арыҫлановтың 80 йәшлек юбилей кисәһе үтте ,Na,"

Башҡортостан Яҙыусылар союзында тыуған  яҡты өйрәнеүсе яҙыусы, публицист Әсләм Арыҫлановтың 80 йәшлек юбилей кисәһе үтте. Әҙипте ҡотларға ҡәләмдәштәре, яҡташтары, йәш быуын килгән ине.
Тәүҙә юбилярҙы Башҡортостан Республикаһының мәҙәниәт министры урынбаҫары Рәнис Алтынбаев тәбрикләне һәм уға министрлыҡтың Рәхмәт хатын тапшырҙы.
Яҙыусылар союзы рәйесе урынбаҫары Рәшит Зәйнуллин әҙиптең ижадына байҡау яһаны һәм бөтә ҡәләмдәштәре исеменән ҡотлау һүҙҙәрен еткерҙе.
Шулай уҡ танылған яҙыусылар һәм шағирҙар Наил Ғәйетбай, Марсель Сәлимов, Ринат Камал, Лариса Абдуллина, Леонид Соколов, М. Аҡмулла исемендәге Башҡорт дәүләт педагогия университетының өлкән уҡытыусыһы Азалия Ҡурамшина һәм башҡалар бик йылы итеп Әсләм Ислам улы тураһында телмәр тотто.
Өлкән ҡәләмдәшебеҙ үҙ сиратында Яҙыусылар союзына Салауат Юлаевтың скульптураһын бүләк итте. Әлбиттә, юбилей кисәһе йыр-моң менән сорналып барҙы. Һәр кем был күркәм саранан күтәренке кәйеф һәм шат күңел менән таралышты.
 
 ","
	Шишәмбе, 16 апрель 2019",Яңылыҡтар,Na
https://kulturarb.ru/ba/news/berense-respublika-filmy-mәskәү-tamashasyһyna-tәҡdim-itelde, «Беренсе республика» фильмы Мәскәү тамашасыһына тәҡдим ителде ,Na,"

Башҡортостандың 100 йыллығына арналған сара илебеҙҙең баш ҡалаһының милләттәр йортонда үтте. Мәскәү тамашасыһына ""Беренсе республика"" фильмы тәҡдим ителде.
Фильм яҙмышы Башҡортостан менән бәйле булмаған замандаштарыбыҙ өсөн дә файҙалы. Кинотаҫтама Рәсәйҙең иң ҡыҙыҡлы һәм ҡеүәтле төбәктәренең береһе тураһында яңы мәғлүмәт сығанағы ла.
“Беренсе республика” фильмы республика башлығы грантына төшөрөлдө. 
""Беренсе республика""- Башҡортостандағы 1920-1956 йылдарҙағы тарихи ваҡиғаларҙы үҙ эсенә ала. Сценарий авторҙары - Таңсулпан Бабичева менән Гөлсәсәк Саламатова, режиссеры Булат Йосопов. Ролдәрҙе театр актерҙары башҡара. Фильмдың нигеҙендә сәйәси репрессияға дусар булыусыларҙың яҙмыштары.
Башҡортостанда ауыр шарттарға ҡарамай театр ойоштороусылар, уларҙың беренсе актерҙары, әҙәбиәт, матбуғат һәм башҡа тарихи ваҡиғалар тулы дөрөҫлөгөндә күрһәтелә. Фильмға дәүләт ҡаҙнаһынан 9 миллион һум аҡса бүленгән.
 
 ","
	Шишәмбе, 16 апрель 2019",Яңылыҡтар,Na
https://kulturarb.ru/ba/news/tanylғan-yaҙyusy-mөnir-ҡunafindyң-rus-telendә-pod-ustarevshim-solncem-isemle-kitaby-donya-kүrҙe," Танылған яҙыусы Мөнир Ҡунафиндың рус телендә ""Под устаревшим солнцем"" исемле китабы донъя күрҙе ",Na,"

Зәйнәб Биишева исемендәге «Китап» нәшриәте “Шоңҡар” журналының баш мөхәррире, танылған яҙыусы Мөнир Ҡунафиндың рус телендә ""Под устаревшим солнцем"" исемле китабын сығарҙы. 
 Унда әҙиптең тәржемәләнгән республика һәм Рәсәй кимәлендә төрлө конкурстарҙа еңеү яулаған повестәр һәм хикәйәләр тупланған. Улар бөгөнгө заман кешеһен уйландырыр, моңға һалыр, тәү уҡыуҙан ғына аңлашылмаҫ, аҙаҡтан ғына бар асылы менән аңға үтеп инер. Мөнир Ҡунафин “Шундай мәлем”, “Ғүмер тигәндәре…”, “Тәңре өрөк ҡапҡанда”, «Йөҙөп барған, ти, аттар диңгеҙҙә…» исемле китаптар авторы.
 ""Под устаревшим солнцем"" исемле китап нәшриәттең сауҙа нөктәләрендә һатыуға ҡуйылған.
Мөнир Сәхиулла улы Ҡунафин –билдәле журналист һәм  шағир, Рәсәйҙең һәм Башҡортостандың Журналистар һәм Яҙыусылар союздары ағзаһы, Башҡортостан Республикаһының атҡаҙанған мәҙәниәт хеҙмәткәре.
Мөнир Сәхиулла улы Ҡунафин 1971 йылдың 17 мартында Ғафури районының Сәйетбаба ауылында тыуған. 1988 йылда Рәми Ғарипов исемендәге 1-се Башҡорт республика гимназия-интернатын, 1993 йылда Башҡорт дәүләт университетының башҡорт филологияһы һәм журналистика факультетын тамамлай.
Уның хеҙмәт эшмәкәрлеге журналистика менән бәйле. «Йәшлек» республика йәштәре гәзитендә бүлек мөдире, яуаплы сәркәтип, баш мөхәррир урынбаҫары була, артабан «Ватандаш» журналында бүлек мөдире булып эшләй. 2012 йылдан «Шоңҡар» йәштәр журналының баш мөхәррир вазифаһын башҡара.
Шиғриәт, проза менән бер рәттән Мөнир Ҡунафин драматургияла ла яңынан-яңы үрҙәр яулай. Уның Стәрлетамаҡ башҡорт драма театры сәхнәләштереүендә «Тыңлайыҡ ваҡыт аҡҡанын…» философик спектакле] тамашасы тарафынан йылы ҡабул ителде. Драматургиялағы дебюты 2005 йыл: Ғафури районының Сәйетбаба ауылы халыҡ театры уның «Бер ус бойҙай» пьесаһын ҡуя.
 
 ","
	Дүшәмбе, 15 апрель 2019",Яңылыҡтар,Na
https://kulturarb.ru/ba/news/өfөlә-үtәsәk-үlemһeҙ-polk-bөtә-rәsәj-grazhdanlyҡ-patriotik-akciyaһynyң-programmaһy-menәn-tanyshyғyҙ," Өфөлә үтәсәк  ""Үлемһеҙ полк"" Бөтә Рәсәй гражданлыҡ-патриотик акцияһының программаһы менән танышығыҙ ",Na,"

9 майҙа, иртәнге сәғәт 11-ҙә республиканың барлыҡ ҡала-райондарында ""Үлемһеҙ полк"" Бөтә Рәсәй гражданлыҡ-патриотик акцияһы башланасаҡ.
Акция алдынан Бөйөк Ватан һуғышы фронттарында һәләк булғандарҙы Тынлыҡ минуты менән иҫләйәсәктәр. Һуғыш ҡаһармандары порттреттары менән йөрөштө Башҡортостан юлдаш телеканалы менән ""Спутник ФМ"" радио станцияһы тура эфирҙа күрһәтәсәк. 
 Өфөлә акцияға ҡарата үҙгәрештәр бар. Колонна тәүҙә Октябрь проспекты менән Шәфиев урамы киҫелешендә башланып, ""Галле округы"" туҡталышына ҡарай төҙөләсәк, ""Дан бульвары"" туҡталышы янында тамамланыуы көтөлә. Былтырғы акциялағы кеүек тәүҙә аҡ кейемле балалар осҡан торналар кеүек теҙеләсәк. Артабан Еңеү байрағы һәм 112-се Башҡорт кавдивизияһы байрағы күсермәләрен алып барған төркөм торасаҡ. 
 Колоннала республика етәксеһе Р. Хәбировтың, Өфө мэры Өлфәт Мостафиндың һәм республиканың хәрби комиссары Игорь Харченконың да ҡатнашыуы көтөлә. Улар менән бергә Башҡортостанды Советтар Союзы геройҙары һәм Дан орденының тулы кавалерҙары туғандары барасаҡ. 
 ""Үлемһеҙ полк""та ҡатнашыусылар иртәнге сәғәт 10-дан 11-гәсә йыйыласаҡ.
 
 ","
	Дүшәмбе, 15 апрель 2019",Яңылыҡтар,Na
https://kulturarb.ru/ba/news/toratau-kongres-holynda-mәskәү-bashҡorttary-syғysh-yaһaj,"  ""Торатау"" Конгрес-холында Мәскәү башҡорттары сығыш яһай ",Na,"

21 апрелдә баш ҡалала тәүгә Мәскәү башҡорттары сығыш яһаясаҡ. Улар ""Торатау"" Конгрес-холында республиканың 100 йыллығына арнап концерт ҡуйырға әҙерләнә.
 ""Сәсән"" Мәскәү ижади берекмәһе ""Беҙ бергә"" концерт программаһын әҙерләгән. Тамашасылар алдында Луиза һәм Арсен Кәримовтар, Рената Бәҙәмшина, Гүзәл Хөснөтдинова, Алһыу һәм Лаура Буш, Руслан Биктимеров, Салауат Зәйнетдинов, Әлфия Әһиева, Ырымбур өлкәһенең Иҫәнгилде ауылынан ижади коллектив сығыш яһаясаҡ. Программала башҡорт, татар, рус, төрөк телдәрендә халыҡ һәм автор йырҙары, бейеү номерҙары ҡаралған.
 Тамаша киске сәғәт 6-ла башланасаҡ.
 ","
	Дүшәмбе, 15 апрель 2019",Яңылыҡтар,Na
https://kulturarb.ru/ba/news/bashҡort-akademiya-drama-teatry-kollektivy-professor-firҙәүes-hisametdinova-menәn-osrashty, Башҡорт академия драма театры коллективы профессор Фирҙәүес Хисаметдинова менән осрашты ,Na,"

Мәжит Ғафури исемендәге Башҡорт академия драма театры коллективы дәүләт һәм йәмәғәт эшмәкәре, ғалим-башҡорт телебелгесе, юғары мәктәп уҡытыусыһы, Башҡортостан Республикаһы Фәндәр академияһының мөхбир ағзаһы, Рәсәй Федерацияһының һәм Башҡортостан Республикаһының атҡаҙанған фән эшмәкәре, халыҡтар дуҫлығы ордены кавалеры, Ким Әхмәтйәнов исемендәге, Рәми Ғарипов исемендәге премиялар лауреаты, филология фәндәре докторы, профессор Фирҙәүес Ғилметдин ҡыҙы Хисаметдинова менән осрашты.
Ижади осрашыуҙы ойоштороу Айрат Абушахмановтың яңы спектаклгә әҙерләнеү сиктәрендә уҙҙы. Иҫегеҙгә төшөрәбеҙ, Айрат Әхтәм улы театр сәхнәһендә Ҡадир Даяндың «Таңсулпан» пьесаһы буйынса спектаклде ҡуя.
«Таңсулпан» пьесаһы Башҡорт дәүләт академия драма театры сәхнәһендә ҡырҡ йылдан ашыу уйнала һәм театрҙың алтын фондына инә. 

 ","
	Дүшәмбе, 15 апрель 2019",Яңылыҡтар,Na
https://kulturarb.ru/ba/news/һәүәҫkәr-ҡatyn-ҡyҙ-rәssamdar-өsөn-kүrgәҙmә-ojoshtorola, Һәүәҫкәр ҡатын-ҡыҙ рәссамдар өсөн күргәҙмә ойошторола ,Na,"

""Башҡортостан"" телерадиокомпанияһы Ғаилә, хеҙмәт һәм халыҡты социаль яҡлау министрлығы менән берлектә һәүәҫкәр ҡатын-ҡыҙ рәссамдар өсөн уникаль күргәҙмә ойоштора.
Әсәлек - һәр бер ҡатын-ҡыҙ тормошонда иң бәхетле һәм ижади осор. Күргәҙмәлә ҡатнашырға тотош республиканан бала тыуыу менән һүрәт төшөрә башлаусы һәүәҫкәр рәссамдар саҡырыла.Тап ошо осорҙа яңы кисерештәр, тойғолар һүрәткә тапшырыла, ти ойоштороусылар.
Күргәҙмә уҙғарырға Каринэ Хәбирова тәҡдим итә. Ул үҙе лә әсә булыу менән һынлы сәнғәт менән ҡыҙыҡһына башлай.Проектта ҡатнашыу өсөн семьярб.рф сайтына инеп ҡағиҙәләр менән танышырға , анкета тултырып электрон хатҡа үҙ эштәрегеҙҙе беркетеп түбәндәге адрес буйынса ебәрергә кәрәк. Йә булмаһа йәшәү урынындағы Ғаилә үҙәгенә алып барыу ҙа етә.
Ғаризалар 25 апрелгә тиклем ҡабул ителә. Этот адрес электронной почты защищён от спам-ботов. У вас должен быть включен JavaScript для просмотра.
 
 
 ","
	Дүшәмбе, 15 апрель 2019",Яңылыҡтар,Na
https://kulturarb.ru/ba/news/bashҡortostandyң-atҡaҙanғan-artisy-sәғiҙulla-bajegetov-25-jyldyң-iң-yaҡshyһy-koncert-programmaһyn-tәҡdim-itte, Башҡортостандың атҡаҙанған артисы Сәғиҙулла Байегетов “25 йылдың иң яҡшыһы” концерт программаһын тәҡдим итте ,Na,"

“Башҡортостан” дәүләт концерт залында Башҡортостандың атҡаҙанған артисы Сәғиҙулла Байегетов 45 йәшлек юбилейы айҡанлы “25 йылдың иң яҡшыһы” концерт программаһы менән сығыш яһаны.  
 Тамашасы Сәғиҙулланы һағынған, зал шығырым тулы булды. Артисты тәбрикләп Башҡортостан Республикаһының Дәүләт Йыйылышы – Ҡоролтай Рәйесе урынбаҫары Рөстәм Ишмөхәмәтов сығыш яһаны һәм төбәк парламентының Почет грамотаһын тапшырҙы.
 Шулай уҡ концертта Сәғиҙулланың дуҫтары Айҙар Ғәлимов, Ян Лира, Саша Невский, Рәил Өмөтбаев, Гүзәл Аҫылбаева, Илнур Рамазанов, Рөстәм Ғиззәтуллин, Мәскәүҙән Айрат Мусин, Анжелика Якусева сығыш яһаны. “Реннесанс” коллективының бейеүҙәр байрам биҙәге булды. 
 
 ","
	Йома, 12 апрель 2019",Яңылыҡтар,Na
https://kulturarb.ru/ba/news/bildәle-fotorәssam-rәmil-kilmәmәtov-arabyҙҙan-kitte, Билдәле фоторәссам Рәмил Килмәмәтов арабыҙҙан китте ,Na,"

Бөгөн билдәле фоторәссам Рәмил Килмәмәтовтың йөрәге тибеүҙән туҡтаны. Үткер күҙле фото оҫтаһы йәнтөйәгебеҙҙә уҙғарылған һәр мөһим сараның үҙәгендә һәр саҡ ҡайнаны.
Рәмил Исмәғил улы, рәссам күҙе менән күреп, эләктереп өлгөргән кадрҙарында республикабыҙҙың, илебеҙҙең тарихын сағылдырҙы. Башҡортостан­дың ха­лыҡ рәссамы, рес­публикабыҙҙың Салауат Юла­ев исемендәге дәүләт пре­мияһы лауреаты Рәмил Килмә­мәтов яратҡан шөғөлөнә 40 йылдан ашыу ғүмерен бағышланы. Ошо дәүер эсендә ул ер-һыуыбыҙҙы ар­ҡыры­һынан буйына йөрөп сыҡҡан, бынан тыш, бик күп илдәрҙе лә гиҙ­гән. Фотоһүрәт­тәре Мәс­кәүҙә, Санкт-Петербургта, Ас­та­нала, Баҡыла, Мин­с­киҙа, Истанбулда, Анкарала, Ҡаһи­рәлә, Римда, Парижда, Дрезденда, Берлинда һәм башҡа төбәк­тәрҙә шәхси күргәҙмәлә­рендә ҡуйылды.
Килмәмәтов Рәмил Исмәғил улы- Рәмил Исмәғил улы Килмәмәтов 1949 йылдың 10 сентябрендә Благовар районы Үрге Ҡарғалы ауылында тыуған.
1987 йылда Мәскәү мәҙәниәт институтын тамамлай. 1976 йылдан «Ағиҙел» кинофотоклубында бүлек мөдире, 1992 йылдан — Башҡортостан Республикаһының Фоторәссамдар союзы, 2004 йылдан алып — Рәсәй Федерацияһы Фоторәссамдар союзының Башҡортостан бүлеге рәйесе вазифаһын башҡарҙы.
Мәрхүм менән хушлашыу иртәгә Башҡорт дәүләт филармонияһында 11.00 сәғәттә уҙасаҡ.
 
 ","
	Йома, 12 апрель 2019",Яңылыҡтар,Na
https://kulturarb.ru/ba/news/stәrletamaҡ-dәүlәt-teatr-koncert-berlәshmәһendә-bashҡortostandyң-atҡaҙanғan-artisy-hәlilov-azamat-samat-ulynyң-hәter-kisәһe-uҙҙy, Стәрлетамаҡ дәүләт театр-концерт берләшмәһендә  Башҡортостандың атҡаҙанған артисы Хәлилов Азамат Самат улының хәтер кисәһе уҙҙы ,Na,"

Стәрлетамаҡ дәүләт театр-концерт берләшмәһендә яҡты донъяларҙан 48 йәшендә генә китеп барған Ш.Бабич исемендәге дәүләт йәштәр премияһы лауреаты, Башҡортостандың атҡаҙанған артисы Хәлилов Азамат Самат улының “Мин сәхнә батыры инем...” исемле хәтер кисәһе уҙҙы.
Бигерәк тә һуңғы йылдарҙа ҡуйылған Данил Сәлиховтың “Ҡатын түгел –аждһа!”, Эсфир Йәһүҙиндың “Китмәҫкә килгән ҡошом”, грузин драматургтарының “Ҡарауыл! Атай өйләнә!” комедияларынан Азамат Хәлиловты халыҡ көслө алҡыштар менән оҙата ине. Республикабыҙ театр сәнғәте күгендә тәрән һәм яҡты эҙ ҡалдырҙы актер, кешеләрҙе үҙенең ихласлығы, эшһөйәрлеге, изге күңелле булыуы менән дә арбай ине.
Азамат Хәлилов 1970 йылдың 3 майында Бөрйән районы Яңы Собханғол ауылында Фәриҙә һәм Самат Хәлиловтарҙың мөхәббәтле ғаиләһендә донъяға килә. Тик әсә наҙы татып йәшәргә тура килмәй сабыйға, йәшләй генә әсәһе гүр эйәһе була. Һуңынан Азаматтты өләсәһе Әминә апай һәм олатаһы Ташбулат ағай үҙ ҡанаты аҫтына ала. Татыу, ҙур ғаиләлә, апайҙары-ағайҙары тәрбиәһендә буй еткерә егет. Бәләкәйҙән үк отҡор, шаян малай һәр төрлө спорт ярыштарында, бигерәк тә көрәштә тәүге урындарҙы бирмәй, сәхнәләрҙән төшмәй бейеп-йырлап йөрөй. Урта мәктәпте тамамлағас, яҙмыш ҡушыуы буйынса, Өфө сәнғәтинститутына уҡырға инә. Рифҡәт Исрафилов, Илшат Йомағолов, ТаңсулпанБабичева, Нурия Ирсаева, Тамара Хоҙайбирҙина кеүек бөйөк педагогтар, абруйлы шәхестәр ҡулында белем алыу бәхете татый Азамат Хәлиловҡа.
Институтты уңышлы тамамлағас, хеҙмәт юлын Мәжит Ғафури исемендәге Башҡорт дәүләт академия драма театрында башлай. Тик 1992 йылда ғаиләле йәш актер Стәрлетамаҡ дәүләт башҡорт драма театрына эшкә ҡайта. Һәм, ошо көнгәсә тыуған театрына тоғро ҡалып хеҙмәт итте.
Хәтер кисәһендә Азамат Хәлиловтың бергә уҡыған курсташтары – республикабыҙҙың билдәле шәхестәре Юнир Ғәйнуллин, Рәсүл Ҡарабулатов, Светлана Хәкимова, Марс Итбаев, Гөлнара һәм Алмас Әмировтар, Физәлиә һәм Илһам Рәхимовтар, ижадташ дуҫтары – талантлы режиссер Илдар Вәлиев, йырсы Альберт Салауатов, шулай уҡ абруйлы ҡунаҡтарҙан ун йылдан ашыу бергә эшләгән – данлыҡлы артисыбыҙ Әхәт Хөсәйенов, Дәүләкән районы мәҙәниәт бүлеге начальнигы Рөстәм Әхмәдрәхимов, шулай уҡ коллегалары ҡатнашты. Кисәне тормош иптәше Зөлфиә Хәлилова һәм ҡыҙы, өмөтлө йәш актриса Зилиә Ситдиҡова әҙерләп алып барҙы.
Азамат Самат улы Хәлиловтың яҡты иҫтәлегенә бағышланған кисәлә актер уйнаған спектаклдәрҙән видеояҙмалар күрһәтелде, баласағына, институт йылдарына байҡау яһалды, уның талантына сикһеҙ һоҡланыу һәм ғорурланыу һүҙҙәре яңғыраны. Оло шәхесебеҙ Олег Ханов әйтмәшләй, бындай актерҙар йөҙ йылға бер генә тыуа. Йөрәктәребеҙҙә мәңге һаҡланыр, сәхнә батыры!
 
 ","
	Йома, 12 апрель 2019",Яңылыҡтар,Na
https://kulturarb.ru/ba/news/oleg-hanovty-kүp-jyllyҡ-namyҫly-heҙmәte-өsөn-bashҡortostan-mәҙәniәt-ministrlyғynyң-pochet-gramotaһy-menәn-bүlәklәnde, Олег Ханов  Башҡортостан Мәҙәниәт министрлығының Почет грамотаһы менән бүләкләнде ,Na,"

“Башинформ” мәғлүмәт агентлығы хәбәр итеүенсә, Олег Ханов Мәжит Ғафури исемендәге Башҡорт академия драма театрының художество етәксеһе вазифаһын ҡалдырҙы. Театрҙың художество етәксеһе вазифаһын ваҡытлыса башҡарыусы итеп Иршат Фәйзуллин тәғәйенләнде.
Олег Ханов туған театрында актер булып эшләүен дауам итә. Министр Әминә Шафиҡова Олег Хановты күп йыллыҡ намыҫлы хеҙмәте өсөн Башҡортостан Мәҙәниәт министрлығының Почет грамотаһы менән бүләкләне.
Олег Ханов — Рәсәйҙең атҡаҙанған артисы, Башҡортостандың халыҡ артисы, Рәсәйҙең һәм Башҡортостандың дәүләт премиялары лауреаты. Ул театрға 2012 йылдан алып етәкселек итте. Ул етәкселек иткән осорҙа Рәсәй Федерацияһының театр сәнғәте үҫешенә индергән өлөшө өсөн театрға Рәсәй Хөкүмәтенең Федор Волков исемендәге премияһы тапшырылды (2018), 2015, 2016, 2018, 2019 йылдарҙа Башҡорт академия драма театры «Алтын битлек» Бөтә Рәсәй милли театр премияһы ҡатнашыусыһы һәм номинанты булды. 2016 йылда театр коллективы «Ҡара йөҙҙәр» спектакленә «Костюмдар буйынса рәссамдың иң яҡшы эше» номинацияһында «Алтын битлек» алды (режиссер Айрат Абушахманов, рәссам Альберт Нестеров).
Үҙенең 100 йыллыҡ юбилейы йылында М.Ғафури исемендәге Башҡорт академия драма театры әһәмиәтле саралар уҙғарырға һәм төрлө фестивалдәрҙә ҡатнашырға йыйына. Быйыл 23-30 майҙа Башҡорт драма театрында төрки телле театрҙарҙың VII «Туғанлыҡ» халыҡ-ара фестивале ойошторола, унда Олег Ханов фестивалдең художество етәксеһе булып сығыш яһай. Июнь башында театр Ҡазанда төрки халыҡтарының «Науруз» халыҡ-ара театр фестивалендә, Ырымбурҙа «Ҡунаҡһарай» халыҡ-ара театр фестивалендә, Грозныйҙа милли театрҙарҙың «Федерация» бөтә Рәсәй фестивалендә, Санкт-Петербургта Театр Олимпиадаһында, Ижевскиҙа «Алтын битлек» төбәк фестивалендә ҡатнаша.
 
 ","
	Йома, 12 апрель 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһy-80-jyllyҡ-roman-tip-isemlәngәn-gala-koncert-menәn-izhad-miҙgelen-yaba,  Башҡорт дәүләт филармонияһы «80 йыллыҡ роман» тип исемләнгән Гала-концерт менән ижад миҙгелен яба ,Na,"

24 апрелдә Хөсәйен Әхмәтов исемендәге Башҡорт дәүләт филармонияһы «80 йыллыҡ роман» тип исемләнгән Гала-концерт менән ижад миҙгелен яба.
Байрамға филармония үҙенең яҡын дуҫтарын, йыл буйы бергә булған тамашасыларын, баш ҡала ҡунаҡтарын саҡыра. Ҙур концертта сәнғәт усағының бөтә ижади көстәре ҡатнаша: «Далан», «Карауан», «Арғымаҡ» төркөмдәре,  «Көлкө-шоу» эстрада миниатюралары театры, Халыҡ музыка ҡоралдары милли оркестры (етәксеһе һәм баш дирижеры - Линар Дәүләтбаев), Эстрада-джаз оркестры (етәксеһе - Олег Ҡасымов), ҡурайсылар квинтеты һәм эстрадабыҙҙың «йондоҙҙары» Нәзифә Ҡадирова, Ғәли Алтынбаев, Әлфиә Юлсурина, Рәфис Сирусин, Лилиә Ишемйәрова, Заһир Иҫәнсурин, Дамир Тайыпов һәм башҡалар ҡатнаша. Тамашаның режиссеры – Башҡортостандың атҡаҙанған артисы Сулпан Асҡарова, балетмейстеры – Башҡортостандың атҡаҙанған артисы Рәмизә Мөхәмәтшина.
   80-се ижад миҙгеле республикабыҙҙың төп мәҙәни усағы өсөн иҫтәлекле мәлдәргә бай булды. Коллектив алдына  ҡуйған ҙур пландарын, хыялдарын бойомға ашырҙы. Йыл дауамында тамашасыларға тәҡдим ителгән премьералар, яңы концерт программалары, шаулап үткән гастролдәре тарихта ҡаласаҡ.
Филармония һәм тамашасыбыҙ араһында булған 80 йыллыҡ дуҫлыҡты, тоғролоҡты, мөхәббәтте тағы ла нығытыр өсөн сағыу тамашаға рәхим итегеҙ!
 
 ","
	Кесе йома, 11 апрель 2019",Яңылыҡтар,Na
https://kulturarb.ru/ba/news/bashҡort-drama-teatrynda-jyһat-soltanov-menәn-izhadi-osrashyu-үtte, Башҡорт драма театрында Йыһат Солтанов менән ижади осрашыу үтте ,Na,"

Кисә, 10 апрелдә театрҙың ижади төркөмө яҙыусы, башҡорт журналистикаһы ветераны, яҙыусылар союзы ағзаһы, Башҡортостан Республикаһының атҡаҙанған мәҙәниәт хеҙмәткәре, тарихи-публицистик әҫәрҙәр авторы Йыһат Әҙеһәм улы Солтанов менән осрашты.
Бындай осрашыуҙарҙы үткәрергә тигән уй Ҡадир Даяндың «Таңсулпан» пьесаһы өҫтөндә эшләү мәлендә тыуған. Пьесаны, әҫәрҙә һүрәтләнгән осорҙо тәрәнерәк өйрәнеү йәһәтенән ойошоторолдо был сара. Киләсәктә филология фәндәре докторы, лингвист, профессор Фирҙәүес Хисаметдинова менән осрашыу ниәтләнә.
Ҡадир Даяндың «Таңсулпан» пьесаһы буйынса спектаклде М.Ғафури исемендәге Башҡорт академия драма театры сәхнәһендә режиссер Айрат Абушахманов ҡуя.
 ","
	Кесе йома, 11 апрель 2019",Яңылыҡтар,Na
https://kulturarb.ru/ba/news/dүrtөjlө-rajonynynda-sarmanaj-moңdary-ii-asyҡ-respublika-vokalsylar-konkursy-үtte, Дүртөйлө районынында  “Сарманай моңдары” II асыҡ республика вокалсылар конкурсы үтте ,Na,"

Ошо көндәрҙә Дүртөйлө районының Семилетка ауылы мәҙәниәт һарайында “Сарманай моңдары” II асыҡ республика вокалсылар конкурсы үтте.
 Башҡортостандың 100 йыллығына арналған сараның маҡсаты – халыҡ йырҙарын һаҡлау, талантлы йәш башҡарыусыларҙы табыу, вокалсыларҙың ижади үҫешенә стимул биреү, һәләтен үҫтереү.
 Конкурста Дүртөйлө, Илеш, Саҡмағош, Дәүләкән, Бәләбәй, Кушнаренко, Борай, Мәләүез райондарынан ҡатнаштылар. Һайлап алыу туры көн дауамында барҙы, аҙаҡ гала-концерт булды.  Сарала ҡатнашҡандар дипломдар, иҫтәлекле бүләктәр алып һөйөндө.

 ","
	Кесе йома, 11 апрель 2019",Яңылыҡтар,Na
https://kulturarb.ru/ba/news/respublikala-dramaturgtar-konkursy-iғlan-itelde, Республикала драматургтар конкурсы иғлан ителде ,Na,"

Күптән түгел Башҡортостан республикаһының 100 йыллығына һәм Рәсәйҙә иғлан ителгән Театр йылына арналған драматургтар конкурсы иғлан ителде.Конкурста Башҡортостанда йәшәгән яҙыусылар ҡатнашыу хоҡуғына эйә.
Еңеүселәргә 50 мең һумдан 150 мең һумға тиклем аҡсалата премия ҡаралған. Әҫәрҙәр рус, башҡорт, татар телдәрендә булыуы мөмкин.
Эштәр 15-се ноябрә тиклем Өфө ҡалаһы, Пушкин урамы-94, Бәҙәр Йосопова исемендәге Актерҙар йорто адресы буйынса ҡабул ителә.
 
 ","
	Кесе йома, 11 апрель 2019",Яңылыҡтар,Na
https://kulturarb.ru/ba/news/ҡazan-ҡalaһynda-bashҡort-akademiya-drama-teatry-gastroldәre-ҙur-uңysh-menәn-tamamlandy, Ҡазан ҡалаһында Башҡорт академия драма театры гастролдәре ҙур уңыш менән тамамланды ,Na,"

Татарстан Республикаһының Ҡазан ҡалаһында Мәжит Ғафури исемендәге Башҡорт академия драма театры гастролдәре ҙур уңыш менән тамамланды.
Татарстан Республикаһы Мәҙәниәт министрлығының Маҡтау грамотаһы менән Рәсәйҙең, Татарстандың һәм Башҡортостандың халыҡ артисы, С. Юлаев ис. дәүләт премияһы лауреаты Фидан Ғафаров, Башҡортостандың атҡаҙанған сәнғәт эшмәкәре Айрат Абушахманов һәм театр артисткаһы Римма Ҡаһарманова бүләкләнделәр. Рәхмәт хаттары Башҡортостандың Ш.Бабич ис. дәүләт республика йәштәр премияһы лауреаты Ринат Баймырҙинға, Башҡортостандың атҡаҙанған мәҙәниәт хеҙмәткәре Радик Сафинға, гастролдәр ойоштороу буйынса театрҙың вәкиле Нина Рамаҙановаға тапшырылды.
Әйткәндәй, гастролдәр Ғ.Камал исемендәге Татар дәүләт академия театры сәхнәһендә уҙҙы. Биш көн эсендә алты спектакль ҡуйылды, улар аншлаг менән барҙы. Башдрамтеатр артистары Ҡазан тамашасыларына һуңғы йылдарҙа донъя күргән сәхнә әҫәрҙәрен тәҡдим итте: башҡорт халыҡ эпосы буйынса «Урал Батыр», «Зөләйха күҙҙәрен аса» (Г.Яхина, Я.Пулинович инсц.), «Баллы, тирәкле Балтирәк» (А.Ишбулдина), «Һөйәһеңме — һөймәйһеңме…» (Ф.Бүләков), «Иң бәхетле төн!..» (А.Касона), «Бәхет хаҡы» (Х.Мөҙәрисова) спектаклдәре. Коллектив бөгөн Өфөгә ҡайта. Был ижади сәфәр артистарҙың да һәм тамашасыларҙың да күңелдәрендә йылы тәъҫораттар ҡалдырҙы.
 
 ","
	Шаршамбы, 10 апрель 2019",Яңылыҡтар,Na
https://kulturarb.ru/ba/news/bөgөn-bashҡortostandyң-halyҡ-yaҙyusyһy-ғajsa-hөsәjenov-tyuғan-kөnөn-bildәlәj, Бөгөн Башҡортостандың халыҡ яҙыусыһы Ғайса Хөсәйенов тыуған көнөн билдәләй ,Na,"

Бөгөн Башҡортостандың халыҡ яҙыусыһы, әҙәбиәт белгесе, 1956 йылдан СССР Яҙыусылар союзы ағзаһы, Башҡортостан Республикаһы Фәндәр академияһы академигы, филология фәндәре докторы, профессор, Салауат Юлаев исемендәге дәүләт премияһы лауреаты, Башҡорт АССР-ының һәм Рәсәй Федерацияһының атҡаҙанған фән эшмәкәре, Халыҡтар Дуҫлығы һәм Почёт ордендары кавалеры Ғайса Батыргәрәй улы ХӨСӘЙЕНОВҡа – 91 йәш.
Ғайса Хөсәйенов 1928 йылдың 10 апрелендә Башҡортостандың ҠырмыҫҡалыҮтәгән ауылында крәҫтиән ғаиләһендә тыуған. Тыуған ауылында ете йыллыҡ мәктәпте тамамлай. Бер йыл Елемҡаран урта мәктәбендә уҡығандан һуң, Өфөгә килеп, 9-сы һанлы мәктәп-интернатта урта белем алып сыға.
1947—1951 йылдарҙа Башҡорт дәүләт педагогия институтының тел һәм әҙәбиәт факультетында уҡый. Институтты тамамлағас, Гайса Хөсәйеновты СССР Фәндәр академияһының Башҡортостан филиалы Мәскәүгә аспирантураға ебәрә. 1954 йылда ул М. Горький исемендәге Донъя әҙәбиәте институты аспирантураһын уңышлы тамамлай һәм, ошо уҡ йылда диссертация яҡлап, «филология фәндәре кандидаты» тигән ғилми дәрәжә ала. 1954 йылдан бирле ул Тарих, тел һәм әҙәбиәт институтында ғилми хеҙмәткәр булып эшләй, 40 йыл тирәһе ошо институттың әҙәбиәт бүлеге мөдире була. 1970 йылда докторлыҡ диссертация яҡлай. 1991 йылда Башҡортостан фәндәр академияһының академигы итеп һайлана.
1996—2001 йылдарҙа Ғайса Хөсәйенов «Ватандаш» журналының баш мөхәррире вазифаһын башҡара.
Ғайса Батыргәрәй улы Хөсәйенов — йөҙәрләгән ғилми хеҙмәттәр авторы, киң профилле ғалим. Уның беренсе тәнҡит мәҡәләһе 1949 йылда «Әҙәби Башҡортостан» журналында баҫылып сыға. Артабан ғалим С. Ҡудаш, Р. Ниғмәти, Д. Юлтый, М. Кәрим, М. Өмөтбаев ижадтарына арнап китаптар яҙҙы. Ғ. Хөсәйеновтың ғилми етәкселегендә башҡорт әҙәбиәте тарихының алты томлығы сыҡты.
Әҙәбиәт ғилеме өлкәһендә күрһәткән хеҙмәттәре өсөн Ғ. Хөсәйенов Халыҡтар дуҫлығы ордены һәм миҙалдар менән бүләкләнде. Ғалим Башҡорт АССР-ының (1976) һәм Рәсәй Федерацияһының (1989) атҡаҙанған фән эшмәкәре. «Заман. Әҙәбиәт. Әҙип» тигән китабы өсөн уға 1980 йыл республикабыҙҙың Салауат Юлаев исемендәге премияһы бирелде.
Ғайса Хөсәйенов мәктәптәр өсөн программалар, дәреслектәр, хрестоматиялар төҙөү, яҙыусыларҙың һайланма әҫәрҙәрен әҙерләү буйынса ла ҙур эшсәнлек күрһәтә.
 Бигерәк тә уның тарихи проза өлкәһендәге ижады емешле. Әҙип «Ҡанлы илле биш» романын, «Алдар батыр Ҡиссаһы», «Пугачев фельдмаршалы» повестарын яҙҙы.
Ғ. Хөсәйенов йәмәғәт эштәрендә лә актив ҡатнаша. Ул — Башҡортостан Яҙыусылар союзы идараһы, тәнҡитселәр һәм шағирҙар секцияларының бюро, «Ағиҙел», «Башҡортостан уҡытыусыһы», «Ватандаш», «Йәдкәр» журналдарының редколлегия, Салауат Юлаев исемендәге республика премияһы комиссияһы ағзаһы.
 Ил ағаһын бөтә ҡәләмдәштәре исеменән тыуған көнө менән тәбрикләйбеҙ һәм ҡоростай ныҡлы һаулыҡ-сәләмәтлек, именлек, аҡ бәхеттәр теләйбеҙ!
 ","
	Шаршамбы, 10 апрель 2019",Яңылыҡтар,Na
https://kulturarb.ru/ba/news/ғata-sөlәjmәnov-isemendәge-respublika-ҡuraj-bajramyna-ғarizalar-ҡabul-itelә-2, Ғата Сөләймәнов исемендәге Республика ҡурай байрамына ғаризалар ҡабул ителә ,Na,"

Ғата Сөләймәнов исемендәге Республика ҡурай байрамына ғаризалар ҡабул ителә. Конкурс Башҡортостан республикаһының 100 йыллығына арнап ойошторола.
Ярышта ҡатнашыуға солистар һәм ҡурайсылар ансамблдәре саҡырыла. Сара ике турҙа өс йәш категорияһы – 12 йәшкә тиклем, 12 – 16 йәшлектәр, 16 йәштән өлкәндәр – буйынса үтәсәк.
 Конкурсанттар оҙон һәм ҡыҫҡа көй башҡарырға тейеш. Репертуарҙы улар үҙҙәре һайлай. Ә һөнәри белеме булған 16 йәштән өлкәндәр билет буйынса оҙон көй башҡарасаҡ. Ҡурайсылар ансамблдәре иһә бер турҙа ярыша.
 Барлыҡ ҡатнашыусылар жюри ағзаларын уйнау оҫталығы менән генә түгел, ә көйҙөң тарихын, легендаһын белеүе йәһәтенән дә һоҡландырырға тейеш.
Заявкалар 10 майға тиклем ҡабул ителә, ти Республика халыҡ ижады үҙәгенең бүлек етәксеһе Эльвира Әхмәтйәнова.
Республика ҡурай байрамы июндә Октябрьский ҡалаһында үткәрелә.
 
 ","
	Шаршамбы, 10 апрель 2019",Яңылыҡтар,Na
https://kulturarb.ru/ba/news/bireshmә-berense-үҫmerҙәr-premiyaһy-tapshyryldy, Өфөлә «Бирешмә» беренсе үҫмерҙәр премияһы тапшырылды ,Na,"

""Тамыр"" телеканалы үҫмерҙәренең яңы социаль проекты ""Башҡортостан"" концерт залында үтте. Тантаналы шарттарҙа ете номинацияла еңеүселәр тәбрикләнде. 137 егет һәм ҡыҙ араһынан ""Бирешмә!"" премияһына дәғүә итеүселәр араһынан лайыҡлы ете үҫмер сәхнәгә күтәрелде.
Йәштәрҙе ҡанатландырғыс һәм шәп премияны тәҡдим иткән ""Бирешмә!"" проектындағы егет һәм ҡыҙҙарҙың башланғысын, уй-ниәттәрен ""Тамыр"" балалар һәм үҫмерҙәр телеканалы директоры Гөлназ Ҡолһарина күтәреп алған.
Сараға килеүсе тамашасыларға иһә ""Бирешмә!"" хештегы менән фотоға төшөп, төҫлө форматта иҫтәлеккә бүләк-фото алыу мөмкинлеге лә булды. Сәхнәнән тәмле торттар ҙа иң тоғро тамашасылар араһында уйнатылды. Фәһемле һәм иҫтә ҡалырлыҡ байрам тамашасыларға ла оҡшаған.
""Тамыр"" балалар һәм үҫмерҙәр телеканалының ""Бирешмә!"" премияһы был абруйлы баһаға лайыҡ булыусыларға киң офоҡтар асырға ярҙам итәсәк, ышаныс тыуҙырасаҡ. Байрам сараһы Беренсе үҫмер премияһы өсөн Миңзәлә Яхина тарафынан ижад ителгән ""Ҡалдыр эҙеңде!"" йыры менән тамамланды.
 
 ","
	Шаршамбы, 10 апрель 2019",Яңылыҡтар,Na
https://kulturarb.ru/ba/news/dүrtөjlөlә-yaҙғy-tamsy-respublika-vokal-konkursy-eңeүselәre-bildәlәnde, Дүртөйлөлә “Яҙғы тамсы” республика вокал конкурсы еңеүселәре билдәләнде ,Na,"

Дүртөйлө ҡалаһында йәш таланттарҙың “Яҙғы тамсы” республика вокал конкурсы үтте. Ул төбәгебеҙҙең бер быуатлыҡ юбилейына бағышланды.
 Конкурста республиканың 45 район-ҡалаһынан 350 бала ҡатнашты. Уларҙың сығыштарын Башҡортостандың халыҡ артисы, билдәле композитор Нур Дауытов рәйеслегендәге жюри баһаланы.
 Мәҙәни сарала башҡорт, рус, татар һ.б. телдәрҙә йырҙар яңғыраны. Йәш таланттар башҡарыу һәләтен генә түгел, үҙҙәрен сәхнәлә тотоу оҫталығын да күрһәтеп, “Яҙғы тамсы”ның юғары кимәлдә үтеүенә булышлыҡ ҡылды.   Еңеүселәр дипломдар, иҫтәлекле бүләктәр алып һөйөндө.
 
 ","
	Шаршамбы, 10 апрель 2019",Яңылыҡтар,Na
https://kulturarb.ru/ba/news/bashҡortostandyң-milli-muzejynda-bashҡortostan-tarihy-shәhestәr-kүҙlegenәn-genealogik-aspekt-respublika-ғilmi-tikshereneү-bәjgeһenә-jomғaҡ-yaһaldy, Милли музейҙа “Башҡортостан тарихы шәхестәр күҙлегенән: генеалогик аспект” республика ғилми-тикшеренеү бәйгеһенә йомғаҡ яһалды ,Na,"

Башҡортостандың Милли музейында үткән йылдың көҙөнән алып быйылғы 30 мартҡа тиклем дауам иткән “Башҡортостан тарихы шәхестәр күҙлегенән: генеалогик аспект” республика ғилми-тикшеренеү бәйгеһенә йомғаҡ яһалды. 
 Республикабыҙға һәм уның дәүләт архив хеҙмәтенә 100 йыл тулыу айҡанлы үткәрелгән сара йәш быуында илһөйәрлек, тарихи-мәҙәни мираҫҡа ҡарата һаҡсыл ҡараш булдырыу, уларҙы ғилми-эҙләнеү эштәренә йәлеп итеү маҡсатында ойошторолдо. 
 Сара башланыр алдынан конференцияла ҡатнашыусылар, килгән ҡунаҡтар өсөн музей буйлап экскурсия турҙары эшләне, коридор диуарҙарында билдәле шәхестәрҙең шәжәрәләре урын алды. 
 Конференцияла республика ғилми-тикшеренеү бәйгеһендә призлы урындар яулаған йәш ғалимдар сығыш яһаны.

 ","
	Шаршамбы, 10 апрель 2019",Яңылыҡтар,Na
https://kulturarb.ru/ba/news/өfөlә-әmir-abdrazaҡovtyң-tyuyuyna-85-jyl-tulyu-uңajynan-һoҡlandym-min-byl-donyaғa-tip-isemlәngәn-koncert-uҙғaryla, Өфөлә Әмир Абдразаҡовтың тыуыуына 85 йыл тулыу уңайынан “Һоҡландым мин был донъяға...” тип исемләнгән концерт уҙғарыла ,Na,"

30 апрелдә Башҡорт дәүләт опера һәм балет театрында “Һоҡландым мин был донъяға...” тип исемләнгән концерт уҙғарыла.
 Сара бөйөк милләттәшебеҙ Әмир Абдразаҡовтың тыуыуына 85 йыл тулыу уңайынан уҙғарыла. Концертта шәхестең улдары Асҡар һәм Илдар Абдразаҡовтар, Иҙрис Ғәзиев, Әлфиә Юлсурина, Дилара Иҙрисова, Рәфис Ишбаев, Айгиз Ғиззәтуллин һәм башҡа йырсылар, “Мираҫ”, Ф. Ғәскәров исемендәге дәүләт халыҡ бейеүҙәре ансамблдәре, билдәле оркестрҙар ҡатнаша. Концерт киске сәғәт 7-лә башлана.
Мәғлүмәт: Әмир Абдразаҡов 1934 йылдың 15 ғинуарында Ырымбур өлкәһе Александровка районының Ҡайыпҡол ауылында тыуған. Моңға һөйөү уның менән ғүмер буйы бергә бара. Уның атаһы Ғәбделмән ағай – фронтовик, колхоз һәм ауыл советы рәйесе – башҡорт халыҡ йырҙарын оҫта башҡарыусы. Мәктәптә уҡыған сағында Әмир бик күп музыка ҡоралдарында үҙаллы уйнарға өйрәнә, айырыуса уға мандолина оҡшай. Моңға һөйөүҙе Әмир Ғәбделмән улының балалары – Асҡар һәм Илдарҙа ҙа үҙ итә, улар күренекле опера йырсылары.
1959 йылда Пыжков и Бибиков курстары буйынса Мәскәүҙәге А.В.Луначарский исемендәге Дәүләт театр сәнғәте институтын (ГИТИС) тамамлай. 1959-1962 йылдарҙа М.Ғафури исемендәге Башҡорт дәүләт академия драма театрында эшләй. Сағыу шәхес һәм тәбиғәттән актерлыҡ талантына эйә булыусы Әмир Ғәбделмән улы классик спектаклдәрҙә иҫ киткес сәхнә образдары тыуҙыра. Алексей Арбузовтың «Сәйәхәт йылдары» пьесаһында Ведерников роле тәүге образы. Ул Әнғәм Атнабаевтың «Ул ҡайтты» пьесаһында Тимербулатты, Джемалдың «Ҡара сәскәләр» драмаһында Надирҙы, Назар Нәжмиҙең «Егет егетлеген итә» пьесаһында Хаернасты һәм башҡа ролдәрҙе иҫ киткес уйнай.
1962 йылда Әмир Абдразаҡов Башҡортостан АССР-ның Министрҙар Советы ҡарамағындағы Радио һәм телевидение тапшырыуҙары буйынса комитетына режиссерлыҡ эшенә күсә. Абдразаҡов Башҡортостан телевидениеһының алтын фондына ингән 50-нән ашыу фильмды эшләй. Улар араһында – Яныбай Хамматовтың «Бөртөкләп йыйыла алтын» һәм Ғәли Ибраһимовтың «Кинйә» романдары буйынса беренсе күп сериялы фильмдар.
1991 йылдан алып «Башҡортостан» киностудияһының беренсе директоры булып эшләп, Әмир Ғәбделмән улы республикала кино сәнғәтен булдырыуға һәм үҫтереүгә ҙур өлөш индерә. Ул «Әхмәтзәки Вәлиди Туған», «Аҡмулла», «Халҡым һағышы», «Башҡорт туйы», «Ишмулла», «Күңелем ҡанаттары», «Заһир Исмәғилов» һәм тыуған төйәгенең күренекле мәҙәниәт хеҙмәткәрҙәренә арналған бик күп башҡа документаль һәм нәфис фильмдар төшөрә. 2008 йылдың 22 февралендә премьераһы үткән, Башҡортостандың халыҡ яҙыусыһы Зәйнәб Биишева тураһында «Беҙҙең Зәйнәб» документаль таҫмаһы уның тамамланған һуңғы ижад эше була.
Ҡыҙғанысҡа ҡаршы «Ҡанаттарым минең» исемле фильмы тамамланмай ҡала, ул уны үҙенең ижади биографияһында иң мөһим тип иҫәпләй. Фильм нигеҙендә улдары – донъя кимәлендә танылыу яулаған опера йырсылары Асҡар һәм Илдар Абдразаҡовтар, тураһында тарих булырға тейеш ине.
Башҡортостан һәм Рәсәй мәҙәниәте үҫешенә ҙур өлөш индергәне өсөн Әмир Ғәбделмән улына «БАССР-ҙың атҡаҙанған мәҙәниәт хеҙмәткәре» почетлы исеме бирелә. Уның милли батырыбыҙ Салауат Юлаевтың тормошо һәм батырлығы тураһында «Һынмаған рух» тарихи-биографик киноочергы Башҡортостан Республикаһының Салауат Юлаев исемендәге дәүләт премияһы менән баһалана. Әмир Абдразаҡов Башҡортостан Республикаһы Кинематографистар союзы рәйесе, «Ника» Рәсәй кинематография сәнғәте академияһының мөхбир ағзаһы, Рәсәй Кинорежиссерҙар гильдияһы ағзаһы, Башҡортостан Республикаһы Театр эшмәкәрҙәре союзы идаралығы ағзаһы итеп һайлана. 1994 йылдан алып Өфө сәнғәт институтында уҡыта.
Әмир Абдразаҡов ауыр һәм оҙаҡ ауырығандан һуң 2008 йылдың 6 мартында 75-се йәшендә вафат була, Өфөлә ерләнә. 2009 йылдың 15 декабрендә Әмир Ғәбделмән улы йәшәгән, Өфөнөң Ғафури урамы, 6 адресы буйынса таҡтаташ асыла. Уға үлгәндән һуң, 2010 йылда Зәйнәб Биишева исемендәге премия бирелә. 2013 йылда «Китап» нәшриәтендә ошо күренекле мәҙәниәт эшмәкәренең тормошо һәм ижады тураһында «Дала бөркөтө» исемле китап сыға.
 
 ","
	Шишәмбе, 09 апрель 2019",Яңылыҡтар,Na
https://kulturarb.ru/ba/news/bashҡortostan-gүzәllek-bәjgeһe-һylyuҡajҙyң-12-se-finalisy-bildәle-buldy, Башҡортостан гүзәллек бәйгеһе “Һылыуҡай”ҙың 12-се финалисы билдәле булды ,Na,"

Мәскәүҙә “Мәскәү һылыуҡайы – 2019” конкурсы финалы үтте. Башҡортостан гүзәллек бәйгеһе “Һылыуҡай”ҙың 12-се финалисы билдәле булды. Унда 18-ҙән 25 йәшкә тиклемге Башҡортостан, Ырымбур һәм Силәбе өлкәләренән ҡыҙҙар ҡатнашты. 20 йәшлек Ырымбур ҡыҙы Зилиә Агишева еңеү яуланы. Әйткәндәй, ул бәйгелә 2017 йылда ҡатнашып, икенсе урынға лайыҡ булғайны.
 “Һылыуҡай” асыҡ республика конкурсына әҙерлек тулы кимәлдә бара. Бөгөн ҡыҙҙар “Азимут Отель Өфө” ҡунаҡханаһына урынлашты.
 Улар өс аҙна дауамында стилистар, визажистар менән шөғөлләнәсәк, фотосессиялар үтәсәк. Улар менән Башҡортостан юлдаш телеканалының “Сәләм” тапшырыуында танышырға була. 
 Бәйгенең финалы 27 апрелдә “Башҡортостан” дәүләт концерт залында үтәсәк. 
 
 
 ","
	Шишәмбе, 09 апрель 2019",Яңылыҡтар,Na
https://kulturarb.ru/ba/news/bajmaҡ-rajonynda-mostaj-ile-teatrlashtyrylғan-tamashalar-konkursy-start-aldy, Баймаҡ районында “Мостай иле” театрлаштырылған тамашалар конкурсы старт алды ,Na,"

Башҡортостандың халыҡ шағиры Мостай Кәримдең тыуыуына 100 йыл тулыуға арналған саралар республикабыҙҙың бар төбәктәрендә дәррәү ойошторола.
 Баймаҡ районының ауыл биләмәләре араһында, мәҫәлән, “Мостай иле” тип аталған театрлаштырылған тамашалар конкурсы старт алды.
 Сара бөйөк әҙиптең әҙәби мираҫы аша күңелдәрҙә илһөйәрлек, кешелеклелек тойғолары, матурлыҡҡа ынтылыш тәрбиәләү, халыҡты сәнғәткә нығыраҡ йәлеп итеү, ижади һәләттәрҙе асыу маҡсатынан ойошторола.
 Райондың биләмә-ара үҙәк китапханаһы директоры Зилә Мортазина әйтеүенсә, конкурсҡа старт Ниғәмәттә бирелгән. Тәүге тамашала ауыл биләмәһенә ҡараған Ниғәмәт, Байым, Үрге һәм Түбәнге Яйыҡбай, Икенсе Этҡол һәүәҫкәрҙәре ҡатнашҡан. Сарала бөйөк әҙиптең әҫәрҙәренән шиғри композициялар, йырҙар яңғыраған, “Беҙҙең өйҙөң йәме”, “Айгөл иле” әҫәрҙәренән өҙөктәр сәхнәләштерелгән.
 Театрлаштырылған тамашаны матбуғат ветераны, Баймаҡ халыҡ театрында оҙаҡ йылдар төп ролдәрҙе башҡарған Мөнир Маннапов, халыҡ ижады үҙәгенән Сөмбөл Юлбахтина, үҙәк китапхана хеҙмәткәрҙәренән торған абруйлы жюри баһалай.   Артабан эстафетаны Беренсе Этҡол һәм Ярат ауыл биләмәләре ҡабул итәсәк.
 
 ","
	Шишәмбе, 09 апрель 2019",Яңылыҡтар,Na
https://kulturarb.ru/ba/news/bibliotөn-2019-bөtә-rәsәj-akciyaһy-respublikanyң-barlyҡ-rajon-һәm-ҡalalarynda-uҙғaryla, «Библиотөн-2019» Бөтә Рәсәй акцияһы республиканың барлыҡ район һәм ҡалаларында уҙғарыла ,Na,"

20 апрелдә «Библиотөн» Бөтә Рәсәй акцияһы Башҡортостандың барлыҡ район һәм ҡалаларында уҙғарыла. Республиканың бөтә китапханалары ла уҡыусылар өсөн бай программа әҙерләгән. Сара Театр йылына арналып уҙғарыла. Саралар киске сәғәт 6-ла башлана.
Үҙ уҡыусылары өсөн китапхана учреждениелары сағыу программа планлаштырған. Автограф-сессиялар һәм оҫталыҡ дәрестәре менән бер рәттән билдәле рәссам, яҙыусы, сәйәхәтсе, һөнәрсе, ҡыҫҡа метражлы нәфис һәм документаль фильмдар күрһәтеләсәк. Шулай уҡ балалар өсөн йәнһүрәт, театрлаштырылған тамаша тәҡдим ителәсәк.
Был кисен республиканың бөтә китапхана майҙансыҡтарында фото-күргәҙмәләр, фотосессиялар, буккроссинг, белгестәр турниры, квесттар, викториналар, флешмоб, уҡыу буйынса чемпионат үтәсәк.
Рәсәй федерацияһы президенты менән иғлан ителгән Театр йылында Ә.-З. Вәлиди исемендәге Милли китапхана «Библиотөн» тематик саралар үткәреүгә айырым баҫым яһай һәм театрҙар эшмәкәрлегенә арналған саралар уҙғара.
«Библиотөн» киске 18.00 сәғәттә башлана. Ҡала халҡы һәм ҡунаҡтары өсөн был кистә дүрт майҙансыҡ эшләйәсәк – ул Милли китапхананың төп корпусында (Өфө ҡалаһы, Ленин урамы, 4), Чижов сауҙагәр йорто (2 корп, Октябрь революцияһы урамы, 10), Үҫмерҙәр үҙәге (Өфө, Октябрь Проспекты, 62/2) һәм балалар уҡыу үҙәге (Өфө ҡалаһы, Менделеев урамы, 203).
Акция ижади үҙешмәкәр артистары концерт һәм еңеүселәрҙе бүләкләү тантанаһы менән тамамланасаҡ.
«Библиотөн» Бөтә рәсәй акцияһы беренсе тапҡыр 2012 йылда башланғыс алды, шул ваҡыттан башлап ул йыл һайын уҙғарылып килә.
Сараның маҡсаты-китап уҡыуҙы йәшәү рә-ешенә әүерелдереү, уҡыусыларҙы китапханаларға ылыҡтырыу, әҙәби процесс үҫешенә булышлыҡ итеү.
 
 ","
	Шишәмбе, 09 апрель 2019",Яңылыҡтар,Na
https://kulturarb.ru/ba/news/bashҡort-akademiya-drama-teatrynyң-100-jyllyғyna-ә-zvәlidi-isemendәge-milli-kitaphanala-kүrgәҙmә-asyldy, Башҡорт академия драма театрының 100 йыллығына Ә.-З.Вәлиди исемендәге Милли китапханала күргәҙмә асылды ,Na,"

Ә.-З.Вәлиди исемендәге Милли китапхананың ваҡытлы баҫма бүлегендә «Театр – үҙенсәлекле һәм матур донъя» исемле күргәҙмә асылды. Күргәҙмә Рәсәйҙә иғлан ителгән Театр йылына бағышланған.
Күргәҙмәлә «Театр – тылсымлы донъя» һәм «Рух бейеклеге һағында – быуат буйы…» бүлектәре бар. «Театр – тылсымлы донъя» бүлеге Башҡортостан Республикаһының театр тормошон яҡтырта. Ә «Рух бейеклеге һағында – быуат буйы…» бүлеге Мәжит Ғафури исемендәге Башҡорт академия драма театрының 100 йыллығына арналған, күргәҙмәлә театр тарихы, актерҙар, спектаклдәр тураһында тулы, бай мәғлүмәт бирелгән.

 ","
	Дүшәмбе, 08 апрель 2019",Яңылыҡтар,Na
https://kulturarb.ru/ba/news/өfөlә-әlfiә-әsәҙullinanyң-yubilej-kisәһe-үtte, Өфөлә Әлфиә Әсәҙуллинаның юбилей кисәһе үтте ,Na,"

Өфөлә Мәжит Ғафуриҙың мемориаль йорт-музейында Башҡортостандың атҡаҙанған матбуғат һәм киң мәғлүмәт хеҙмәткәре, Зәйнәб Биишева исемендәге Башҡортостан ""Китап"" нәшриәтенең балалар әҙәбиәте редакцияһы мөдире, Ғәлимйән Ибраһимов исемендәге әҙәби премия лауреаты, балалар шағирәһе Әлфиә Әсәҙуллинаның юбилейына арналған матур осрашыу кисәһе үтте.
Осрашыу кисәһенә юбилярҙы ҡотларға, изге теләктәрен еткерергә ҡәләмдәштәре, рухташтары, фекерҙәштәре, замандаштары – билдәле әҙиптәр: Башҡортостандың халыҡ яҙыусыһы һәм шағиры, Башҡортостандың Салауат Юлаев исемендәге дәүләт премияһы лауреаттары Таңсулпан Ғарипова менән Ҡәҙим Аралбаев, Башҡортостандың атҡаҙанған мәғариф хеҙмәткәре, Баязит Бикбай исемендәге әҙәби премия лауреаты, балалар яҙыусыһы, тәржемәсе һәм педагог Фәрзәнә Ғөбәйҙуллина, «Башҡортостан уҡытыусыһы» журналының баш мөхәррире Салауат Кәримов, педагогия фәндәре докторы, балалар шағирәһе Рәмзәнә Әбүталипова, Башҡортостан Республикаһы Дәүләт Йыйылышы – Ҡоролтай депутаты, Башҡортостандың Яҙыусылар союзы рәйесе, филология фәндәре кандидаты Зәки Әлибаев, Зәйнәб Биишева исемендәге Башҡортостан “Китап” нәшриәтенең баш мөхәррире Зөлфиә Ҡарабаева, Башҡортостандың атҡаҙанған матбуғат һәм киң мәғлүмәт хеҙмәткәре, “Аҡбуҙат” журналының баш мөхәррире, шағирә, тәржемәсе, журналист Тамара Искәндәриә, танылған прозаик, Башҡортостандың Салауат Юлаев исемендәге дәүләт премияһы лауреаты Ринат Камал, Шәйехзада Бабич исемендәге республика йәштәр дәүләт премияһы лауреаты, шағирә, тәржемәсе Лариса Абдуллина килгәйне.
Әҙәби-музыкаль кисә авторҙың “Китап донъяһы” исемле шиғырын уҡыуҙан башланды. Сараны алып барыусы Мәжит Ғафуриҙың мемориаль-йорт музейы мөдире, филология фәндәре кандидаты, профессор Ғәҙилә Бүләкова юбилярҙың тормош юлын һәм әҙәби-ижад донъяһын байҡаны,  шиғырҙары хаҡында һөйләне. Әлфиә Нәжип ҡыҙының бына инде 30 йылдан ашыу ғүмере Зәйнәб Биишева исемендәге Башҡортостан «Китап» нәшриәте менән бәйле. Балалар әҙәбиәте редакцияһы мөдире булараҡ ул үҙе лә шиғырҙар яҙа һәм башҡа әҙиптәрҙең китаптарын донъяға сығарыуҙа ең һыҙғанып олуғ эштәр башҡара. Фиҙаҡәр хеҙмәте өсөн «Башҡортостандың атҡаҙанған матбуғат һәм киң мәғлүмәт хеҙмәткәре» тигән исем менән билдәләнгән. Балаларға арнап әҫәр яҙыу тәрән аҡыл, нескә күңел, йор һүҙлелек, оҫта психолог булыуҙы талап итә. Былар - әҙибәнең холоҡ-фиғеленә, эске һәм тышҡы булмышына тулыһынса тап килгән сифаттар ул. Авторҙың ниндәй генә емешле ижадын ҡулға алып ҡарама (""Сайҡала сауҡалар"", ""Күбәләк күлдәк ҡотлата"", ""Ҡояшҡа таж кейҙерәм"", ""Ысыҡлы ҡояш"", ""Һанашмаҡтар"", ""Зоопарк килде беҙгә!"" һ.б.), һәр береһендә балалар күңеленә юл ярған изге һуҡмағын, кескәйҙәрҙе сафлыҡҡа өндәгән, йөрәктәренә шәфҡәтлек орлоҡтары сәскән хис-тойғоларын күрергә мөмкин. Фатима Мостафина исемендәге 20-се Өфө ҡала башҡорт гимназияһы уҡыусылары әҙибәнең ижад емештәре – шиғырҙарын һөйләп ишеттереүе сараға йәм өҫтәне. Балалар китабы аҙналығы сиктәрендә уҙғарылған сара эстрада һәм халыҡ йырҙарын оҫта башҡарыусы Гөлгөнә Рыҫҡолованың һәм Хима Йәнбирҙинаның музыкаль күстәнәсе менән үрелеп барҙы.
Тамашасыларға нәшриәт китап һатыу-күргәҙмәһе лә ойошторҙо. Күргәҙмәлә юбилярҙың китаптары һәм  балалар өсөн яҙылған башҡа бик күп әҙәбиәт тәҡдим ителде.
Сара шиғри ҡәләм оҫтаһы, юбиляр Әлфиә Әсәҙуллинаның китап уҡыусыларына автограф биреүе менән тамамланды. 
 ","
	Дүшәмбе, 08 апрель 2019",Яңылыҡтар,Na
https://kulturarb.ru/ba/news/boraj-rajonynyң-tanyp-һyu-art-galereyaһynda-ҙur-kүrgәҙmә-asyldy," Борай районының ""Танып-һыу"" арт-галереяһында ҙур күргәҙмә асылды ",Na,"

Борай районының «Танып-һыу» арт-галереяһында республиканың 100 йыллығына арналған күргәҙмә асылды.
Күргәҙмәлә ""Башҡорт-татар йорто"", рәссам Айрат Ситдиҡовтың ижады, урындағы сәнғәт мәктәбе уҡыусыларының эштәре тәҡдим ителгән.
Энтокүргәҙмә Нафиҡовтар ғаиләһе башланғысы менән ойошторолған. Изге эштән ғаиләнең иң яҡын дуҫтары ла ситтә ҡалмаған. Улар тарихи интерактивтың иң әүҙем ҡатнашыусылары.
Ойоштороусылар әйтеүенсә, был күргәҙмә халыҡ йолаларын һәм мәҙәниәтен һаҡлауҙа ҙур әһәмиәткә эйә. Ул шулай уҡ йәш быуында көнкүреш әйберҙәренә һаҡсыл ҡараш тәрбиәләй.Борай оҫтаһы Айрат Ситдиҡовтың ижады күберәк ауыл тормошона арналған. Республиканың бер быуатлыҡ юбилейына арналған экскурсияны сәнғәт мәктәбе уҡыусыларының эштәренән торған күргәҙмә тамамлай.
Әлегә йәш һәм танылған рәссамдар үҙ ижадын Башҡортостан урмандарын төшөрөүгә, гипстан төрлө хайуан һындары яһауға йүнәлткән.Өс йүнәлеште үҙ эсенә алған күргәҙмә апрель аҙағына тиклем дауам итә. Халыҡ уларҙы бушлай ҡарай ала.
Интерактив күргәҙмә халыҡтың иғтибарын үҙенсәлеклеге менән арбай. Һәр кем экспонаттарҙы тотоп ҡарау менән бер рәттән, төрлө эштәрҙе үҙаллы башҡара ала.
 
 ","
	Дүшәмбе, 08 апрель 2019",Яңылыҡтар,Na
https://kulturarb.ru/ba/news/respublikanyң-milli-muzejynda-halҡym-moңo-mәҙәni-һәm-belem-bireү-saraһy-uҙҙy, Республиканың Милли музейында «Халҡым моңо» мәҙәни һәм белем биреү сараһы уҙҙы  ,Na,"

Күптән түгел Башҡортостан Республикаһының Милли музейында «Халҡым моңо» мәҙәни һәм белем биреү сараһы уҙҙы. Сарала Мифтахетдин Аҡмулла исемендәге Башҡорт дәүләт педагогия университетының Башҡорт филологияһы факультетының 5 курс студенттары ҡатнашты. Сара барышында Башҡортостан Республикаһының Милли музейының ғилми хеҙмәткәре Илдар Шәрипов студенттарҙы башҡорт халҡының милли уйын ҡоралдары (ҡурай, думбыра, ҡыл ҡумыҙ, ҡумыҙ, йәтәгән) һәм шулай уҡ XIX һәм XX быуаттарҙа халыҡ араһына үтеп ингән европа музыка уйын ҡоралдары (скрипка, мандолина, гармун, тальянка) менән таныштырҙы. Һәр музыкаль уйын ҡоралының килеп сығыу тарихы һәм ҡулланылышы тураһында мәғлүмәт бирелде. Музыкаль уйын ҡоралы тураһында һөйләгәндә презентация һәм видеоматериал ҡулланылды. Был музыка уйын ҡоралдарының күпселеге Башҡортостан Республикаһының Милли музейының «Башҡорт халҡының этнографияһы» һәм «Башҡортостанда йәшәүсе халыҡтар этнографияһы» залдарында урын алған. Осрашыуҙа Илдар Шәрипов студенттарҙы танылған ҡурайсылар менән таныштырҙы, ҡурай эшләү буйынса мастер-класс үткәрҙе. Сарала ҡатнашыусыларға Башҡортостан Республикаһының Милли музейының күргәҙмә залдары менән танышыу мөмкинлек бирелде. Башҡортостан Республикаһының Милли музейының «Халҡым моңо» мәҙәни һәм белем биреү сараһы артабан үҙенең эшен дауам итә. Был сарала мәктәпкәсә йәштәге балалар, мәктәп уҡыусылары, студентар, ололар ҡатнаша ала. Башҡортостан Республикаһының Милли музейының «Халҡым моңо» мәҙәни һәм белем биреү сараһында ҡатнашырға теләүселәр 8(347) 272-32-54; 89608032639 (Шарипов Ильдар Талгатович) телефондарына шылтыратып йәки Өфө ҡалаһы, Совет урамы, 14-се һанлы йорт адресы буйынса урынлашҡан Башҡортостан Республикаһының Милли музейына килеп заявка ҡалдырып китә ала. 
 ","
	Дүшәмбе, 08 апрель 2019",Яңылыҡтар,Na
https://kulturarb.ru/ba/news/һylyuҡaj-2019-respublika-konkursynyң-finalynda-12-ҡyҙ-ҡatnashasaҡ, «Һылыуҡай — 2019» республика конкурсының финалында 12 ҡыҙ ҡатнашасаҡ ,Na,"

«Һылыуҡай — 2019» республика конкурсының финалында 12 ҡыҙ ҡатнашасаҡ. Бәйге һөҙөмтәләре буйынса, «Һылыуҡай — 2019» финалына сығыусы һылыуҡайҙар исемлеге:
Зөлфиә Байбулатова (Баймаҡ районы)
Ләйлә Шәкүрова (Әлшәй районы)
Наилә Йәнбирҙина (Әлшәй районы)
Гөлфиә Ҡудашева (Йылайыр районы)
Диана Шөғәйепова (Салауат районы)
Миләүшә Баязитова (Учалы районы)
Алина Ғәзизова (Салауат ҡалаһы)
Гүзәл Мырҙабаева (Ейәнсура районы)
Алһыу Хасаева (Сибай ҡалаһы)
Сәлимә Солтанғолова (Федоровка  районы)
Элина Мөхәмәтова (Нефтекама ҡалаһы).
Ун  икенсе ҡыҙ — «Мәскәү һылыуҡайы-2019» конкурсы еңеүсеһе. Уның исеме илебеҙҙең баш ҡалаһында 7 апрелдә билдәле була.
Сибәркәйҙәрҙе 11 кешенән компетентлы жюри баһаланы: Республика халыҡ ижады үҙәгенең генераль директоры Артур Әлибәков; ошо үҙәктең генераль директоры урынбаҫары Нәфисә Тулыбаева; Башҡортостандың һәм Рәсәйҙең халыҡ артисы Хөрмәтулла Үтәшев; Башҡортостандың атҡаҙанған матбуғат һәм киң мәғлүмәт саралары хеҙмәткәре, «Тэфи» премияһы лауреаты, Башҡортостан юлдаш телеканалы мөхәррире, продюсеры Дилара Зарипова; яҙыусы һәм әҙәби тәнҡитсе Азамат Юлдашбаев; конкурстың режиссеры Айгөл Үтәгәнова; «Азимут Өфө» яуаплылығы сикләнгән йәмғиәтенең генераль директоры Нана Заһиҙуллина; проекттың хореографы Миләүшә Хәйбуллина; эшҡыуар, блогер, сараның продюсеры Заһир Ҡотлосурин; йәштәр хиттарын башҡарыусы Ренат Ниғмәтуллин (RNT); «Һылыуҡай – 2018» Гран-прийы эйәһе Әлфиә Кашапова.
Әлеге ваҡытта ҡыҙҙар репетициялар, фотосессиялар, телекөндәлектә төшөү менән мәшғүл. Бәйгенең Гала-концерты 27 апрелдә «Башҡортостан» дәүләт концерт залында уҙасаҡ.
 
 ","
	Йома, 05 апрель 2019",Яңылыҡтар,Na
https://kulturarb.ru/ba/news/өfөlә-kitaphana-tөnө-2019-teatrҙan-alyp-kitapҡa-tiklem-bөtә-rәsәj-akciyaһy-үtә, Өфөлә «Китапхана төнө 2019» — «Театрҙан алып Китапҡа тиклем» Бөтә Рәсәй акцияһы үтә ,Na,"

«Башинформ» мәғлүмәт агентлығы хәбәр итеүенсә, Өфөнөң үҙәк ҡала китапханаһы «Китапхана төнө 2019» — «Театрҙан алып Китапҡа тиклем» Бөтә Рәсәй акцияһына саҡыра. 19 апрелдә китапханалар иртәнән башлап төнгә тиклем асыҡ була. Үҙәк ҡала китапханаһы һәләтле яҙыусылар, артистар, йырсылар һәм оҫта ҡуллылар өсөн үҙ ишектәрен аса. «Китапхана төнө» майҙансыҡтарында юбилейлы 2019 йылдың ваҡиғалары ла сағылдырыла.
Башҡортостандың халыҡ шағиры Мостай Кәримдең тыуыуына 100 йыл тулыу хөрмәтенә уның шиғырҙары төрлө милләт телдәрендә яңғырай. «Башҡортостан Республикаһы» энциклопедияһы менән таныштырыу сараһы республика ойошторолоуҙың 100 йыллығына тура килтерелә.
Өфөләрҙе Рус дәүләт академия драма театры һәм Өфө «Нур» татар дәүләт театры актерҙары менән онотолмаҫ осрашыуҙар көтә. Башҡорт дәүләт медицина университетының Эстрада миниатюралары театры һәм «Эм-Патио» плейбэк театры үҙҙәренең ижадын тәҡдим итә. Кескәй тамашасылар өсөн «Африка арыҫланы нисек әҙәбиәтте һатҡан» спектакле күрһәтелә, шулай уҡ теләгән һәр кем «Әкиәткә сәйәхәт» телетапшырыуына төшөү өсөн кастинг үтә ала.
Кисәлә кубик-рубик йыйыу, кляксография, һүрәт төшөрөүҙең ғәҙәти булмаған алымдары, ҡағыҙ пластика буйынса оҫталыҡ дәрестәре, өҫтәл уйындары ойошторола. Һирәк осрай торған китап күргәҙмәһендә XIX һәм XX быуат башындағы китаптар менән танышырға мөмкин. Шулай уҡ робот техникаһы менән танышыу һәм селфи өсөн театр зонаһы тәҡдим ителә.
«Китапхана төнө 2019» Wanderers ут театрының сығышы, концерт һәм бүләктәр уйнатыу менән тамамлана.
 


 ","
	Йома, 05 апрель 2019",Яңылыҡтар,Na
https://kulturarb.ru/ba/news/stәrletamaҡta-balalar-әҙәbiәte-antologiyaһy-kitabynyң-isem-tujy-үtte, Стәрлетамаҡта  «Балалар әҙәбиәте антологияһы» китабының исем туйы үтте ,Na,"

Башҡорт дәүләт университетының Стәрлетамаҡ филиалында башҡорт һәм рус телдәрендә донъя күргән «Балалар әҙәбиәте антологияһы» китабының исем туйы үтте. Күптән түгел Зәйнәб Биишева исемендәге Башҡортостан «Китап» нәшриәтендә донъя күргән китаптың III томына Фәтхелҡадир Сөләймәнов менән Ибраһим Ҡыпсаҡ әҫәрҙәренән башлап, урта быуын яҙыусыларының һәм йәштәр ижадының иң сағыу әҫәрҙәре тупланды. БДУ-ның Стәрлетамаҡ филиалы башҡорт һәм төрки филологияһы факультетында барған бөгөнгө әҙәби сараға Зәйнәб Биишева исемендәге Башҡортостан «Китап» нәшриәтенең баш мөхәррире Зөлфиә Ҡарабаева,башҡорт балалар яҙыусыһы, тәржемәсе һәм педагог , китаптың төҙөүсе авторы Фәрзәнә Ғөбәйҙуллина, «Башҡортостан уҡытыусыһы» журналының баш мөхәррире Салауат Кәримов, мәктәп һәм вуз уҡытыусылары, студенттар, шағирҙар, яҙыусылар, Өфөнөң Мостай Кәрим исемендәге 158-се башҡорт гимназияһы уҡыусылары, Ҡырмыҫҡалы район балалар китапханаһының үҙешмәкәр ҡурсаҡ театры коллективы саҡырылған. Гимназия уҡыусылары Корней Чуковскийҙың «Айболит»ын сәхнәләштереп, шиғырҙар һөйләһә, Ҡырмыҫҡалынан килгән үҙешмәкәр ҡурсаҡ театры педагогия фәндәре докторы, Яҙыусылар союзы ағзаһы, балалар яҙыусыһы, шағирә Рәмзәнә Әбүталипованың «Бесәй быйма эсендә» әҫәрен ҡуйҙы. Сараны уҡыу йортоноң башҡорт һәм төрки филологияһы факультеты ойошторҙо һәм алып барҙы. Университеттың фойеһында ойошторолған нәшриәттең китап һатыу-күргәҙмәһе кисәлә ҡатнашыусыларҙың кәйефен күтәрҙе. Ул ҡунаҡтар өсөн бик күпләп балалар әҙәбиәте алып барҙы. Халыҡ-ара балалар китабы көнөндә ойошторолған матур байрам һәр кемдең күңел күген биҙәне, бала-саҡ донъяһына алып инде, алға тағы ла яңы маҡсаттар өҫтәне.
 ","
	Йома, 05 апрель 2019",Яңылыҡтар,Na
https://kulturarb.ru/ba/news/iglin-rajonynda-bashҡortostandyң-100-jyllyғyna-arnalғan-bajram-saraһy-үtte, Иглин районында Башҡортостандың 100 йыллығына арналған байрам сараһы үтте ,Na,"

Иглин районының Мәҙәниәт йорто фойеһында райондың ауыл хужалығы һәм сәнәғәт предприятиелары эшмәкәрлеген сағылдырған бай йөкмәткеле күргәҙмә ойошторолдо.
Сарала ҡатнашыусылар билдәләүенсә, республиканың бер быуатлыҡ юбилейын район лайыҡлы ҡаршылай. Иглиндар эш урындарында, ижадта һәм спорт өлкәһендә лә һынатмай. Тантаналы йыйылышта райондың социаль-иҡтисади үҫешенә тос өлөш индергән хеҙмәт уңғандары Маҡтау грамоталары менән бүләкләнде. Күп кенә хеҙмәт ветерандары ""Иглин районының почетлы гражданины"" һәм республиканың 100 йыллығы уңайынан сығарылған юбилей миҙалдарына лайыҡ булды.
Байрам райондың үҙешмәкәр сәнғәт оҫталары әҙерләгән концерт програмаһы менән тамамланды. Театрлаштырылған тамаша район тарихының республика тормошона тығыҙ бәйләнеүен күрһәтте.
Иглиндар данлыҡлы яҡташтары менән ғорурлана ала:  улар араһында шағирә һәм драматург, Башҡортостан республикаһының атҡаҙанған мәҙәниәт хеҙмәткәре Хәлисә Мөҙәрисова, Башҡортостандың атҡаҙанған артисткаһы Әнисә Дилмөхәмәтова, билдәле дирижер Александр Вакульский,  рәссам, БР-ның атҡаҙанған мәҙәниәт хеҙмәткәре Анатолий Романов, РФ һәм бр Журналистар союзы ағзаһы Геннадий Зайцев һәм башҡалар.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Байрам райондың үҙешмәкәр сәнғәт оҫталары әҙерләгән концерт програмаһы менән тамамланды. Театрлаштырылған тамаша район тарихының республика тормошона тығыҙ бәйләнеүен күрһәтте. Иглиндар данлыҡлы яҡташтары менән ғорурлана ала:  улар араһында шағирә һәм драматург, Башҡортостан республикаһының атҡаҙанған мәҙәниәт хеҙмәткәре Хәлисә Мөҙәрисова, Башҡортостандың атҡаҙанған артисткаһы Әнисә Дилмөхәмәтова, билдәле дирижер Александр Вакульский,  рәссам, БР-ның атҡаҙанған мәҙәниәт хеҙмәткәре Анатолий Романов, РФ һәм бр Журналистар союзы ағзаһы Геннадий Зайцев һәм башҡалар.
 ","
	Йома, 05 апрель 2019",Яңылыҡтар,Na
https://kulturarb.ru/ba/news/cilәbelә-bashҡort-mәҙәniәte-һәm-mәғarify-kөndәre-uҙa, Cиләбелә Башҡорт мәҙәниәте һәм мәғарифы көндәре уҙа ,Na,"

Cиләбе ерендә Башҡорт мәҙәниәте һәм мәғарифы көндәре үтә. Арғаяш, Ҡоншаҡ, Красноармейск һәм Сосновка райондарында әле ҡумыҙ, ҡурайҙа уйнау, бейеү буйынса оҫталыҡ дәрестәре бара. 
Саралар 5 апрелдә Силәбе ҡалаһында оло байрам менән тамамлана. Унда Башҡортостан Хөкүмәте вәкилдәре, Ҡоролтай етәкселеге һәм журналистарҙан торған делегация ҡатнаша.
Программала Башҡортостан Республикаһының 100 йыллығына арналған тантаналы йыйылыш, башҡорт йәмәғәт ойошмаларының конференцияһы, күргәҙмәләр һәм Сибай дәүләт театр-концерт берләшмәһе концерты ҡаралған. 
 
 ","
	Йома, 05 апрель 2019",Яңылыҡтар,Na
https://kulturarb.ru/ba/news/karauan-tөrkөmө-rәshit-vaһapov-isemendәge-xv-halyҡ-ara-tatar-jyry-festivalendә-berense-uryn-yaulany,  «Карауан» төркөмө Рәшит Ваһапов исемендәге XV Халыҡ-ара татар йыры фестивалендә беренсе урын яуланы ,Na,"

Рәшит Ваһапов исемендәге XV Халыҡ-ара татар йыры фестивале йәш башҡарыусылар конкурсы еңеүселәрҙе билдәләне. 1 апрель Татарстан республикаһының баш ҡалаһы Ҡазанда бәйгенең 3-сө туры үтте. 
Быйыл ижади форумда Хөсәйен Әхмәтов исемендәге Башҡорт дәүләт филармонияһының вәкилдәре лә ҡатнашты. Башҡортостандың атҡаҙанған артисы Марсель Ҡотоев етәкселегендәге «Карауан» төркөмө ҡатнашып уңышҡа өлгәште. Егеттәр конкурс һөҙөмтәләре буйынса «Вокаль ансамбль» номинацияһында беренсе урынға лайыҡ булды.
Рәшит Ваһапов исемендәге XV Халыҡ-ара татар йыры фестивале йәш башҡарыусылар конкурсының Гала-концерты 15 майға тәғәйенләнгән.

 ","
	Кесе йома, 04 апрель 2019",Яңылыҡтар,Na
https://kulturarb.ru/ba/news/bөgөn-mәzhit-ғafuriҙyң-memorial-jort-muzejynda-әlfiә-әsәҙullina-menәn-osrashyu-үtә, Бөгөн Мәжит Ғафуриҙың мемориаль йорт-музейында Әлфиә Әсәҙуллина менән осрашыу үтә ,Na,"

Бөгөн Мәжит Ғафуриҙың мемориаль йорт-музейында Балалар китабы аҙналығы сиктәрҽндә Башҡортостандың атҡаҙанған матбуғат һәм киң мәғлүмәт хеҙмәткәре, балалар шағирәһе Әлфиә Әсәҙуллина менән осрашыу уҙғарыла. Сара 16:00 сәғәттә башлана.
Әсәҙуллина Әлфиә— башҡорт шағирәһе, 2004 йылдан Башҡортостан Республикаһының һәм Рәсәй Федерацияһының Яҙыусылар союздары ағзаһы. Башҡортостандың атҡаҙанған матбуғат һәм киң мәғлүмәт хеҙмәткәре, Ауырғазы районының Ғәлимйән Ибраһимов исемендәге премияһы лауреаты.
Әлфиә Нәжип ҡыҙы Әсәҙуллина 1959 йылдың 2 мартында  Ауырғазы районының Үтәймулла ауылында тыуған. Башланғыс кластарҙа уҡығанда уҡ шиғырҙар яҙа башлай. Республика гәзит-журналдарында, район гәзите ""Ватан юлы""нда, «Йәш көстәр» альманахында баҫыла.
Бер үк ваҡытта Башҡортостан китап нәшриәтендә (хәҙер Зәйнәб Биишева исемендәге «Китап» нәшриәте) эш башлай. Тәүҙә корректор була. 1992 йылдан алып балалар әҙәбиәте мөхәррире. 2005 йылдан балалар әҙәбиәте редакцияһы мөдире.
Шағирә Әлфиә Әсәҙуллина «Күбәләк күлдәк ҡотлата», «Сайҡала сауҡалар», «Ҡояшҡа таж кейҙерәм», «Һанашмаҡтар», «Зоопарк килде беҙгә», «Һәр бер һөнәр кәрәкле», «Ысыҡлы ҡояш», «Хыял осошо» исемле балалар һәм өлкәндәр өсөн китаптар авторы.
 
 ","
	Кесе йома, 04 апрель 2019",Яңылыҡтар,Na
https://kulturarb.ru/ba/news/bayansy-rәzhәp-shәjhetdinov-70-jәshlek-yubilejyn-bildәlәne, Баянсы Рәжәп Шәйхетдинов 70 йәшлек юбилейын билдәләне ,Na,"

Заһир Исмәғилев исемендәге Өфө дәүләт сәнғәт институтының Шаляпин залында Рәсәйҙең һәм Башҡортостандың халыҡ артисы, З. Исмәғилев исемендәге Өфө дәүләт сәнғәт институты профессоры, баянсы Рәжәп Шәйхетдиновтың 70 йәшлек юбилейы айҡанлы улы Рөстәм Шәйхетдинов концерт программаһы менән сығыш яһаны.
Концерт программаһын Ш. Бабич исемендәге Республика дәүләт йәштәр премияһы лауреаты, профессор Рөстәм Шәйхетдинов атаһы -виртуоз баянсы Рәжәп Юныс улына арнаны.
Донъяға билдәле музыкант, профессор Рөстәм Шәйхетдинов башҡарыуында әҫәрҙәрҙе тамашасылар йылы ҡабул итте. Ике йөҙҙән ашыу кешене һыйҙырған залда ултырыусылар аталы-уллы моң эйәләре Шәйхетдиновтар династияһы өсөн ғороулыҡ тойғолары кисергәндер.
Рәжәп Шәйхетдинов тап ошо уҡыу йортоноң беренсе сығарылыш студенты. Һуңынан оҙаҡ йылдар дауамында бөтә Рәсәйҙә данлыҡлы кафедраны етәкләй, Өфө дәүләт сәнғәт институтында беренселәрҙән булып профессор дәрәжәһен яҡлай. Илле йыллыҡ тарихы булған уҡыу йортоноң йылъяҙмаһына уның исем-шәрифе алтын хәрефтәр менән яҙылған.
 ","
	Кесе йома, 04 апрель 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһynda-dalan-tөrkөmө-solisy-iskәndәr-ғәzizovtyң-koncerty-үtte, Башҡорт дәүләт филармонияһында «Далан» төркөмө солисы Искәндәр Ғәзизовтың концерты үтте ,Na,"

Күптән түгел Хөсәйен Әхмәтов исемендәге Башҡорт дәүләт филармонияһында «Далан» төркөмө солисы, халыҡ-ара һәм республика конкурстары лауреаты Искәндәр Ғәзизовтың концерты үтте.
«Яҙҙар менән килгән һөйөүем һин», «Замана», «Бер йәшәп ҡалайыҡ әле», «Бер аҙ моңһоу», «Китмә, йәшлек» кеүек тәрән мәғәнәле йырҙарҙың премьераһын халыҡ әйтерһең дә ҙур түҙемһеҙлек менән көткән. Йырсының һәр сығышын тамашасы ихлас алҡыштар менән оҙатты, сәскә гөлләмәләренә һәм бүләктәргә күмде.
Искәндәр Ғәзизовтың йырҙары һәр кемдең күңеленә яҡын. Бының сере ябай – репертуар киңлеге. Артист тыуған яҡ, мөхәббәт, ғаилә һәм дуҫтар, замана һәм башҡа бик күп темаларға мөрәжәғәт итә. Шуныһы ихтибараға лайыҡ, репертуар һайлағанда йырсы еңел-елпе һәм таныш булмаған композиторҙар йырҙарына туҡталмай, ә Зифа Нагаева, Альфред Йәҡшембәтов, Наил Шәймәрҙәнов, Юлай Үҙәнбаев, Мөҙәрис Ғизетдинов, Реваль Хисмәтуллин, Родион Мортазин кеүек билдәле композиторҙар менән хеҙмәттәшлек итеүҙе хуп күрә. Был уның уңышлы карьераһының тағы ла бер серелер.
Концерт барышында Дәүләт Йыйылышы – Ҡоролтай депутаты Зәки Арыҫлан улы Әлибаев сәхнәнән изге теләктәрен еткереп Башҡортостан Республикаһы Дәүләт Йыйылышы – Ҡоролтай Рәйесе Костантин Толкачев исеменән Рәхмәт хатын тапшырҙы. Шулай уҡ, йырсының ижад байрамы уңайынан уның дуҫтары «Боевое братство» Бөтә Рәсәй ветерандар йәмәғәт ойошмаһы ағзалары юғары профессионализмы, актив йәмәғәт позицияһы һәм йәштәргә патриотик тәрбиә биреүҙә тос өлөш индергәне өсөн рәхмәт хаты һәм миҙал менән бүләкләне. 
Башҡортостандың атҡаҙанған артисы Алһыу Бәхтиева,  Иҙел Нурғәлин, легендар йырсы Искәндәрҙең яҡташы Роза Аккучукованың сығыштары тамашаға йәм өҫтәне. «Синяя птица» Рәсәй телевизион проекты еңеүсеһе, 9 йәшлек Учалы ҡыҙы Ләйсән Золотарева  һоҡланыу ҡатыш ғорурлыҡ уятты. Кисәне республикабыҙҙың билдәле юмор оҫтаһы, Башҡортостандың халыҡ артисы, мәшһүр Ҡыҙыҡ Ҡотлоәхмәтович – Вәлит Илембәтовтың алып барыуы программаға мәртәбә өҫтәне.
 ","
	Шаршамбы, 03 апрель 2019",Яңылыҡтар,Na
https://kulturarb.ru/ba/news/bashmult-festival-konkursy-iғlan-itelde, «BashMult» фестиваль-конкурсы иғлан ителде ,Na,"

Башҡортостанда «BashMult» республика фестиваль-конкурсы иғлан ителде. «BashMult» фестиваль-конкурсы башҡорт йәнһүрәттән популярлаштырыуға һәм һәләтле ҡатнашыусыларҙы йәнһүрәттәр төшөрөүгә йәлеп итеүгә йүнәлтелгән.
Конкурста 7-9 һәм 10-14 йәшлек балалар; 15-17 йәшлек үҫмерҙәр; 18 йәштән өлкәндәр ҡатнашыу мөмкинлегенә эйә. Эштәр 2019 йылдың 25 мартынан 1 октябренә тиклем ҡабул ителә, 16 ноябрҙә конкурсҡа йомғаҡ яһала һәм бүләкләү тантанаһы уҙа.
Индивидуаль ҡатнашыусылар өсөн «Мажаралар донъяһы», «МультИлһам» номинациялары ҡаралған.
Уҡыусыларҙың коллектив эштәре «Күңелле классика»; «Замандарҙы бәйләүсе еп» номинацияларында ҡабул ителә.
Конкурс йомғаҡтары буйынса номинацияларҙа беренсе урынды яулаған уҡыусылар өсөн төп приз — BashMult статуэткаһы, икенсе һәм өсөнсө урындар өсөн дипломдар һәм иҫтәлекле бүләктәр ҡаралған, шулай уҡ Тамашасылар һөйөүе призы булдырылған.
Положение, өҫтәмә мәғлүмәт, конкурсҡа комментарийҙар, тултырыу тәртибе конкурстың рәсми төркөмөндә баҫыла.
Конкурста ҡатнашыуға ғаризаларҙы 1 октябргә көндөҙгә сәғәт 3-кә ҡәҙәр тапшырырға мөмкин. Адресы: Өфө ҡалаһы, Комаров урамы, 7, Хәрби дан музейы. Электрон почта: Этот адрес электронной почты защищён от спам-ботов. У вас должен быть включен JavaScript для просмотра., телефон: 8 (347) 260-44-64.
 ","
	Шаршамбы, 03 апрель 2019",Яңылыҡтар,Na
https://kulturarb.ru/ba/news/vladimir-spivakov-fondy-muzykanttary-hәjriә-koncerty-menәn-dүrtөjlөlә-syғysh-yaһany, Владимир Спиваков фонды музыканттары хәйриә концерты менән Дүртөйлөлә сығыш яһаны ,Na,"

Дүртөйлөлә Владимир Спиваков фонды тарафынан ойошторолған хәйриә проекты сиктәрендә музыканттар сығыш яһаны. Йәш таланттар концертын Дүртәйлө үҙәк дауаханаһы хеҙмәткәрҙәре һәм пациенттар хайран ҡалып тыңланы.
Дауаханан һуң һәләтле музыканттар Дүртөйлөләге социаль приютҡа юлланды. Бында төрлө сәбәптәр буйынса ата-әсәһеҙ ҡалған 27 бала тәрбиәләнә. Учреждение үҙенсәлекле - малай-ҡыҙҙар бында ваҡытлыса йәшәй. Ярты йыл эсендә улар кире ғаиләләренә ҡайта йәки яңы ғаиләгә күсә. Социаль учреждениела балаларҙың сәләмәтлеген нығытыу һәм әүҙем үҫеше өсөн бөтә мөмкинлектәр булдырылған. Кескәйҙәр йәшәгән шарттар менән Каринэ Хәбирова ла танышты.
Кескәйҙәр өсөн ойошторолған концерттан тыш мәҙәни сарала төрлө оҫталыҡ дәрестәре үткәрелде. Һәләтле музыканттар һәм педагогтар рәтенә билдәле рәссамдар һәм сәйәсмәндәр ҡушылды.
 ","
	Шаршамбы, 03 апрель 2019",Яңылыҡтар,Na
https://kulturarb.ru/ba/news/yaңauylda-fәtih-iҡsanov-iҫtәlegenә-arnalғan-garmun-bajramy-uҙғaryla, Яңауылда Фәтих Иҡсанов иҫтәлегенә арналған гармун байрамы уҙғарыла ,Na,"

Яңауылда танылған режиссер Фәтих Иҡсанов иҫтәлегенә арналған гармун байрамы уҙғарыла. Фәтих Иҡсанов ауыҙ-тел ижадын, бейеүҙәрҙе, ата-бабаларыбыҙҙың йолаларын тергеҙеүгә күп көс һала.
“Ул халыҡ ижады – милли мәҙәниәттең мөһим өлөшө, тип иҫәпләй. Башҡортостанда гармун байрамдарына нигеҙ һалды”, - ти республиканың халыҡ артисы Хәлит Фәтихов.
Фәтих Иҡсанов исемендәге конкурста тальян, гармун оҫталары, ансамблдәр һәм милли уйын ҡоралдары яһаусылар ҡатнаша ала. Ғаризалар 8 майға тиклем ҡабул ителә.
Мәҙәни сара инструменталь башҡарыу традицияларын, гармунда һәм башҡа уйын ҡоралдарында уйнау сәнғәтен пропагандалау һәм үҫтереү, ижади ҡарашлы йәштәрҙең ҡыҙыҡһыныуын арттырыу маҡсатында уҙғарыла.
2004 йылдан башлап Яңауылда Фәтих Иҡсанов исемендәге призға «Моңға бай гармун байрамы» республика конкурсы үткәрелә. 2013 йылдан ул «Рәсәй мәҙәниәте» тип аталған маҡсатлы федераль программаға индерелә. Был сараға 1985 йылда Башҡорт дәүләт филармонияһының ул ваҡыттағы режиссеры, Башҡортостандың атҡаҙанған сәнғәт эшмәкәре Фәтих Иҡсанов нигеҙ һалған.
 ","
	Шаршамбы, 03 апрель 2019",Яңылыҡтар,Na
https://kulturarb.ru/ba/news/ajgiz-bajmөhәmәtovtyң-ҡaldyrma-әsәj-povesy-ҡyrғyҙ-telendә-tashtabachy-apake-iseme-aҫtynda-donya-kүrҙe," Айгиз Баймөхәмәтовтың «Ҡалдырма, әсәй!» повесы ҡырғыҙ телендә «Таштабачы, апаке!» исеме аҫтында донъя күрҙе ",Na,"

Билдәле яҙыусы  Айгиз Баймөхәмәтовтың «Ҡалдырма, әсәй!» повесы Ҡырғыҙстанда ҡаҙаҡсанан Жолдубек Ҡасҡынбаев тәржемәһендә ҡырғыҙ телендә «Таштабачы, апаке!» исеме аҫтында донъя күрҙе. Баҫманың тиражы — 2000 дана. Шулай уҡ Бишкәктә был китап Гөлфирә Ғәскәрова тәржемәһендә рус телендә нәшер ителде.
Башҡорт яҙыусыһының китаптары Ҡаҙағстандың һәм Ҡырғыҙстандың китап магазиндарына һатыуға сыҡты ла инде. Майҙа ошо республикаларҙа Айгиз Баймөхәмәтов менән осрашыуҙар ҡаралған.
 Йәш журналист, Рәсәй һәм Башҡортостан яҙыусылар союзы ағзаһы, Рәсәй һәм Башҡортостан журналистар союзы ағзаһы, Ш.Бабич исемендәге дәүләт премияһы лауреаты Айгиз Баймөхәмәтовтың “Ҡалдырма, әсәй!” популяр китабы  рус, сыуаш, татар, ҡаҙаҡ, әзербайжан телдәренә тәржемә ителде.
“Ҡалдырма, әсәй!” повесы  М.Ғафури исемендәге Башҡорт дәүләт академия драма театрында “Хыялға ҡаршы” спектакле исеме аҫтында сәхнәләштерелде. Ҙур полулярлыҡ һәм билдәлелек яулап өлгөргән китап кеүек, спектакль дә публика һөйөүен тиҙ яуланы, шулай уҡ сит республика театрҙарында ла  ҙур уңыш менән ҡуйыла.
 
 ","
	Шаршамбы, 03 апрель 2019",Яңылыҡтар,Na
https://kulturarb.ru/ba/news/өfөlә-һylyuҡaj-2019-maturlyҡ-konkursynyң-һajlap-alyu-tury-үtte, Өфөлә «Һылыуҡай-2019» матурлыҡ конкурсының һайлап алыу туры үтте ,Na,"

Өфөлә тиҙҙән «Һылыуҡай-2019» республика гүзәллек бәйгеһе үтәсәк. Күптән түгел “Һылыуҡай” республика гүзәллек бәйгеһенә һайлап алыу туры үтте.
Быйылғы конкурсты Мәҙәниәт министрлығы, Республика халыҡ ижады үҙәге һәм Башҡортостан юлдаш телевидениеһы берлектә ойоштора.
Гүзәллек бәйгеһендә 16-нан 25 йәшкәсә ҡыҙҙар ҡатнаша ала, төп шарт – башҡорт телендә ирекле аралашыу. Һайлап алыу барашында гүзәл заттарға үҙҙәре менән таныштырырға, йырлап йәки бейеп күрһәтергә һәм дефиле менән үтергә кәрәк ине.
Ҡатнашыусы ҡыҙҙар үҙҙәрен өс этапта күрһәтте, «визитка» (ҡыҫҡаса үҙең менән таныштырыу), «ижади бәйге» (бейеү, йыр/таҡмаҡ, актерлыҡ этюды), кейем-һалым күрһәтеү (дефиле).
Баһалама ағзалары ҡыҙҙарҙың башҡорт телендә матур һәм иркен аралаша белеүенә лә иғтибар итте.
27-се тапҡыр уҙасаҡ матурлыҡ бәйгеһенеңе яңылығы - быйыл унда бығаса ҡатнашҡан ҡыҙҙарға үҙҙәрен икенсегә һынап ҡарау мөмкинлеге лә бирелде.
Кастинг һөҙөмтәләре буйынса матурлыҡ бәйгеһендә ҡатнашыу өсөн 11 ҡыҙ һайлап алынды. 12-се һылыуҡай Мәскәү ҡалаһы исеменән сығыш яһаясаҡ. Уның исеме 7 апрелдә Гала-концертта билдәле була.
Һылыуҡайҙар көндәрен репетиция, фотосессияларҙа ҡатнашып, ""Һылыуҡай көндәлеге"" тапшырыуына төшөп уҙғара. Гүзәллек республика бәйгеһенең финалы 27 апрелгә билдәләнгән.
 ","
	Шишәмбе, 02 апрель 2019",Яңылыҡтар,Na
https://kulturarb.ru/ba/news/bildәle-dramaturg-yaҙyusy-sөlәjmәn-latypovtyң-65-jәshlek-yubilejyna-arnalғan-izhad-kisәһe-үtte," Билдәле драматург, яҙыусы Сөләймән Латыповтың 65 йәшлек юбилейына арналған ижад кисәһе үтте ",Na,"

Бөрйән районында билдәле драматург, яҙыусы, журналист, Рәсәйҙең һәм Башҡортостандың Яҙыусылар союзы ағзаһы Сөләймән Йәнғәли улы Латыповтың 65 йәшлек юбилейына арналған ижад кисәһе үтте.
Юбилярҙы Бөрйән районы хакимиәте башлығы Рөстәм Шәрипов, Матбуғат һәм киң мәғлүмәт саралары агентлығы етәксеһе Борис Мелкоедов, “Башҡортостан Республикаһы” Нәшриәт йорто етәксеһе Венера Хакимова, “Аманат” журналының баш мөхәррире Сәлмән Ярмуллин , Башҡортостан Яҙыусылар союзы рәйесе урынбаҫары Рәшит Зәйнуллин, яҙыусы һәм дәүләт эшмәкәре Рафаил Зинуров, туғандары һәм башҡа саҡырылған ҡунаҡтар тәбрикләне.
Рөстәм Динислам улы юбилярға ҡамсат бүрек менән елән кейҙерҙе һәм ҡотлау һүҙҙәрен еткерҙе. “Артабан да Америка тиклем Америкаларҙы көнләштереп, халҡыбыҙға лайыҡлы хеҙмәт итегеҙ, әҙәбиәтебеҙҙең һәм театр сәнғәтенең бәҫен арттырығыҙ”, - тине үҙ сығышында Рәшит Зәйнуллин Яҙыусылар союзының Почет грамотаһын һәм бүләген тапшырып.
Райондың танылған йырсыларын ҡунаҡтар моңланып тыңлаһа, юбилярҙың пьесалары буйынса урындағы халыҡ театрҙары ҡуйған тамашаларҙы алҡышлап оҙатты.
 
 ","
	Шишәмбе, 02 апрель 2019",Яңылыҡтар,Na
https://kulturarb.ru/ba/news/bөrjәn-rajonynda-tamasha-2019-festivale-үtte,  Бөрйән районында “Тамаша-2019” фестивале үтте ,Na,"

Бөрйән районында Башҡортостандың 100 йыллығына, Театр йылына арналған “Тамаша-2019” фестивале үтте. Февраль – март айҙарында уҙған сарала урындағы мәҙәниәт йорттарының үҙешмәкәр коллективтары ҡатнашты.
 Ошо көндәрҙә фестивалдең һөҙөмтәләре иғлан ителде. I дәрәжә диплом менән Ҡотан мәҙәниәт йорто коллективы бүләкләнде. “Иң яҡшы ир-ат роле” номинацияһында Аҫҡар ауылынан Буранбай Аҫылғужинға етеүсе булмаһа, Ырғыҙлынан Нәфисә Әйетова “Иң яҡшы ҡатын-ҡыҙ роле” номинацияһында еңеүсе тип табылды.Призлы урындарҙы яулағандар иҫтәлекле бүләктәр, дипломдар менән бүләкләнде.

 
 ","
	Шишәмбе, 02 апрель 2019",Яңылыҡтар,Na
https://kulturarb.ru/ba/news/ural-aryaғy-tauyshy-jyr-moң-konkursynyң-eңeүselәre-bildәlәnde, “Урал аръяғы тауышы” йыр-моң конкурсының еңеүселәре билдәләнде ,Na,"

“Урал аръяғы тауышы” йыр-моң конкурсының еңеүсеһе-15 йәшлек Сибай ҡыҙы Елизавета Филиппова.
 Шоу-проекттың финал өлөшө Арыҫлан Мөбәрәков исемендәге Сибай дәүләт башҡорт драма театрында бик йәнле үтте.
Хәйбулла районының Бүребай ауылынан Нәйлә Ҡолбаева икенсе урынды яуланы. Финалға сыҡҡан Елизавета Овчинникова һәм Азамат Заманов икеһе лә – Баймаҡтан, улар Светлана Үтәева етәкселегендәге “Илһам” өлгөлө вокал студияһында шөғөлләнә.
Финалсы Вера Горшенина – иң тәжрибәле йырсыларҙың береһе. Уның күңел төпкөлөнән урғылған көслө, аһәңле моңо барыһын да хайран ҡалдырҙы. Людмила Зыкинаныҡына оҡшаған тауышын башҡа бер кемдеке менән дә бутау мөмкин түгел, тине уның хаҡында тамашасылар.Сибай ҡалаһы хакимиәте башлығы Рөстәм Афзалов “Урал аръяғы тауышы” конкурсының төп бүләген – 50 мең һумлыҡ сертификатты – еңеүсегә тапшырып: “Беҙ быны булдырҙыҡ! “Урал аръяғы тауышы” бар, буласаҡ!”- тине. 
 Белеүебеҙсә, Сибайҙа башҡорт йырҙарын башҡарыусылар араһында “Ирәндек моңо” төбәк-ара йыр конкурсы үтә, ул күптән инде ҡаланың брендына әйләнгән. “Урал аръяғы тауышы”ның да Сибайҙың йөҙөн билдәләйәсәк йыр-моң фестиваленә әйләнәсәгенә ышаныс ҙур.
 
 ","
	Шишәмбе, 02 апрель 2019",Яңылыҡтар,Na
https://kulturarb.ru/ba/news/respublikabyҙҙa-jәshәgәn-tөrlө-halyҡ-vәkildәren-nauryҙ-bajramy-ber-majҙanғa-tuplany,  Республикабыҙҙа йәшәгән төрлө халыҡ вәкилдәрен “Наурыҙ” байрамы бер майҙанға тупланы ,Na,"

Баш ҡалала республикабыҙҙа йәшәгән төрлө халыҡ вәкилдәрен “Наурыҙ” байрамы бер майҙанға тупланы. Быйыл байрам Затон биҫтәһендәге “ЕврАзия” агропаркында уҙҙы. Биләмәлә бихисап милли ихата булдырылып, уларҙа ҡунаҡтарҙы төрлө халыҡтың милли ризыҡтары, шулай уҡ йыр-моңо, бейеүҙәре менән ҡаршыланылар.
Күркәм сарала Рәсәй Дәүләт Думаһы депутаттары Зөһрә Рәхмәтуллина, Зариф Байғусҡаров, республиканың мәҙәниәт министры урынбаҫары Ранис Алтынбаев, Өфө ҡалаһы хакимиәте башлығы урынбаҫары Алина Сөләймәнова, милли-мәҙәни берләшмәләр, үҙәктәр вәкилдәре ҡатнашты.
 Башҡорт тирмәләрендә һәр кем бауырһаҡ, ҡымыҙ менән һыйланды, үҙен боронғо ҡул эштәрендә һынап ҡараны. Ошонда уҡ Ғафури районынан “Сәйетбаба” башҡорт тарихи-мәҙәни үҙәге ағзалары “Наурыҙ”ҙы байрам итеүҙең электән килгән үҙенсәлектәрен күрһәтте.

Науруз байрамы 2010 йылдан алып ЮНЕСКО-ның кешелектең матди булмаған мәҙәни мираҫтары исемлегенә индерелгән.
Республикабыҙҙа йыл һайын Науруз байрамы  матур һәм бик дәртле үтә, унда теләгән һәр кем үҙ мәҙәниәтен, аш-һыуын күрһәтә, рәхәтләнеп йырлап-бейеп күңел аса.
 
 ","
	Дүшәмбе, 01 апрель 2019",Яңылыҡтар,Na
https://kulturarb.ru/ba/news/tanylғan-yaҙyusy-һәm-radiozhurnalist-rәsүl-sәғitov-urtaҡlashyr-ujҙarym-monospektaklenә-saҡyra,"  Танылған яҙыусы һәм радиожурналист Рәсүл Сәғитов ""Уртаҡлашыр уйҙарым"" моноспектакленә саҡыра ",Na,"

5 апрелдә танылған яҙыусы һәм радиожурналист, Рәсәй Федерацияһының атҡаҙанған мәҙәниәт хеҙмәткәре, Башҡортостандың атҡаҙанған матбуғат һәм киң мәғлүмәт хеҙмәткәре, Шәһит Хоҙайбирҙин исемендәге премияһы лауреаты Рәсүл Сәғитов ""Уртаҡлашыр уйҙарым"" моноспектакленә саҡыра. Башлана 18.00. Уҙғарыу урыны БДПУ-ның Тамашалар залы. Инеү бушлай.
Рәсүл Хәсән улы Сәғитов Бөрйән районының Нәби ауылында тыуған. Иҫке Монасип урта мәктәбен тамамлағандан һуң комсомол путевкаһы менән райондың «Таң» гәзите редакцияһына эшкә бара. Совет Армияһында хеҙмәт итеп ҡайтҡас, Башҡорт дәүләт университетының филология факультетында юғары һөнәри белем ала. 1990—1991 йылдарҙа — Белорет районының «Урал» гәзите хеҙмәткәре, Белорет ҡалаһының 1-се мәктәбендә уҡытыусы. 1991 йылда Рәсүл Сәғитов «Башҡортостан» дәүләт телевидение һәм радиотапшырыуҙар компанияһына күсә: «Башҡортостан эфиры» гәзите хәбәрсеһе, радиотапшырыуҙар студияһында өлкән мөхәррир, телевидение студияһында ижтимағи-сәйәси программалар ижад берекмәһе етәксеһе, «Башҡортостан эфиры» гәзитенең баш мөхәррире, радио студияһы комментаторы була. Бөгөн — «""Башҡортостан"" дәүләт телевидение һәм радиотапшырыуҙар компанияһы» дәүләт унитар предприятиеһының «Юлдаш» радиоһында ижтимағи-сәйәси тапшырыуҙар бүлеге етәксеһе. Мәскәү телевидение һәм радио хеҙмәткәрҙәренең һөнәрен камилләштереү институтында уҡый, 1998 йылда Башҡортостан Республикаһы Президентыҡарамағындағы Дәүләт хеҙмәте һәм идара итеү академияһының юридик факультетын тамамлай.  Әүҙем йәмәғәт эшмәкәре. Башҡортостан Республикаһының Йәмәғәт Палатаһы ағзаһы, Башҡортостан Яҙыусылар союзы идараһы ағзаһы, «Шоңҡар» журналы мөхәрририәте ағзаһы.  Радиожурналистикалағы хеҙмәттәре – «Даирә», «Асыҡ студия», «Заман һулышы» радиотапшырыуҙары, «Үткән заман», «Мең туғыҙ йөҙ илле алты», «Мең туғыҙ йөҙ етмеш биш» күп сериялы документаль радиофильмдары, «Тарих теҙмәһе» күп сериялы документаль телевизион фильмы, кескәй радиоспектаклдәр, бер нисә нәфис кинофильмдың башҡортсаға тәржемәһе.  Ете йыйынтыҡта баҫылған хикәйәләре һәм новеллалары уҡыусылар тарафынан йылы ҡабул ителде. Урыҫ телендәге яҙмалары республикала нәшер ителгән «Бельские просторы» журналында, шулай уҡ Мәскәүҙә сыҡҡан «Журналист», «Журналистика и медиарынок» журналдарында донъя күрҙе. “Алтындан алдын мәсьәлә”, “Словом красен человек”, “Имен-аман тороғоҙ!”, “Ямғырҙан һуңғы ҡояш”, “Донъя йәме”, “Дөрөҫ һүҙ”, “Күк томан” китаптары авторы.
 ","
	Дүшәмбе, 01 апрель 2019",Яңылыҡтар,Na
https://kulturarb.ru/ba/news/milli-muzejҙa-tarihtaғy-isem-tip-atalғan-kүrgәҙmә-asyldy,  Милли музейҙа «Тарихтағы исем» тип аталған күргәҙмә асылды ,Na,"

Ошо көндәрҙә Башҡортостандың милли музейында академик Нияз Мәжитовтың яҡты иҫтәлегенә бағышланған ""Тарихтағы исем"" тип аталған күргәҙмә асылды.
Күргәҙмәлә арҙаҡлы шәхес, билдәле археологтың фотоһүрәттәре, дәүләт наградалары, дипломдары һәм аттестаттары урын алған. Был әйберҙәренән тыш, шәхси коллекцияһында булған археологик ҡомартҡылар ҙа күрһәтелгән. Милли музейға ғалимдың архив материалдарын ҡыҙы, Әлфиә Солтанова тапшырған.
Күргәҙмә Рәсәй академик археологияһының 100 һәм Башҡортостан республикаһы археологик йәмғиәтенең 10 йыллығына арналған. Академик Нияз Абдулхаҡ улы Мәжитовтың ғилми һәм йәмәғәт эшмәкәлегенә арналған күргәҙмә ай дауамында эшләйәсәк.
 
 ","
	Дүшәмбе, 01 апрель 2019",Яңылыҡтар,Na
https://kulturarb.ru/ba/news/bashҡort-matbuғaty-nәshriәt-jortonda-bashҡortostan-respublikaһy-100-jyl-isemle-baҫma-donya-kүrҙe, «Башҡорт матбуғаты» нәшриәт йортонда «Башҡортостан Республикаһы. 100 йыл» исемле баҫма донъя күрҙе ,Na,"

«Башҡорт матбуғаты» нәшриәт йортонда рус һәм инглиз телдәрендә «Башҡортостан Республикаһы. 100 йыл» («Republic of Bashkortostan 100 years») исемле баҫма донъя күрҙе.
Баҫма 22-23 мартта уҙған юбилей сараларында: «Башҡортостан» дәүләт концерт залында «100 бөйөк йыл» тантаналы сараһында һәм «Торатау» конгресс-холында  «Берҙәмлек. Гражданлыҡ. Илһөйәрлек» халыҡ-ара фәнни форумында тәҡдим ителде. Артабан китапты халыҡ-ара, федераль һәм төбәк сараларында күрһәтеү күҙаллана.
Йәшәү эшмәкәрлегенең төрлө төрҙәреү үҫтереү, тарихи һәм аналитик мәҡәләләр миҫалында республика яңы үҫеш офоҡтарын асҡан заманса төбәк, киләсәккә ынтылған эшлекле, мәғлүмәти һәм мәҙәни үҙәк итеп күрһәтелгән.
«Баҫмабыҙ республиканың ыңғай имиджын булдырыуға, инвестиция йәлеп итеүсәнлеген арттырыуға, тышҡы иҡтисади һәм мәҙәни бәйләнештәрҙе үҫтереүгә булышлыҡ итер тип ышанабыҙ», — тип билдәләнеләр «Башҡорт матбуғаты» нәшриәт йортонда.
Баҫманың электрон версияһы Башҡортостан министрлыҡтары һәм ведомстволары сайттарында, башҡа мәғлүмәт порталдарында урынлаштырылған.  
  
 ","
	Дүшәмбе, 01 апрель 2019",Яңылыҡтар,Na
https://kulturarb.ru/ba/news/bashҡortostan-respublikaһynyң-milli-muzejynda-halҡym-moңo-mәҙәni-һәm-belem-bireү-saraһy-uҙҙy, Башҡортостан Республикаһының Милли музейында «Халҡым моңо» мәҙәни һәм белем биреү сараһы уҙҙы  ,Na,"

Башҡортостан Республикаһының Милли музейында «Халҡым моңо» мәҙәни һәм белем биреү сараһы уҙҙы. Был сарала Башҡортостан Республикаһының Өфө ҡала округының Балалар һәм үҫмерҙәр өсөн социаль приютында тәрбиәләнеүсе балалар һәм музейға килгән ҡунаҡтар ҡатнашты.  Сара барышында Башҡортостан Республикаһының Милли музейының ғилми хеҙмәткәре Илдар Шәрипов балаларҙы башҡорт халҡының милли уйын ҡоралдары (ҡурай, думбыра, ҡыл ҡумыҙ, ҡумыҙ, йәтәгән) һәм шулай уҡ XIX һәм XX быуаттарҙа халыҡ араһына үтеп ингән европа музыка уйын ҡоралдары (скрипка, мандолина, гармун, тальянка) менән таныштырҙы. Һәр музыкаль уйын ҡоралының килеп сығыу тарихы һәм ҡулланылышы тураһында мәғлүмәт бирелде. Музыкаль уйын ҡоралы тураһында һөйләгәндә презентация һәм видеоматериал ҡулланылды. Был музыка уйын ҡоралдарының күпселеге Башҡортостан Республикаһының Милли музейының «Башҡорт халҡының этнографияһы» һәм «Башҡортостанда йәшәүсе халыҡтар этнографияһы» залдарында урын алған.  Сара аҙағында Илдар Шәрипов балаларҙы танылған ҡурайсылар менән таныштырҙы, ҡурай эшләү буйынса мастер-класс үткәрҙе.  Сарала ҡатнашыусыларға Башҡортостан Республикаһының Милли музейының күргәҙмә залдары менән танышыу мөмкинлек бирелде.  Башҡортостан Республикаһының Милли музейының «Халҡым моңо» мәҙәни һәм белем биреү сараһы артабан үҙенең эшен дауам итә. Был сарала мәктәпкәсә йәштәге балалар, мәктәп уҡыусылары, студентар, ололар ҡатнаша ала.  Башҡортостан Республикаһының Милли музейының «Халҡым моңо» мәҙәни һәм белем биреү сараһында ҡатнашырға теләүселәр 8(347) 272-32-54; 89608032639 (Шарипов Ильдар Талгатович) телефондарына шылтыратып йәки Өфө ҡалаһы, Совет урамы, 14-се һанлы йорт адресы буйынса урынлашҡан Башҡортостан Республикаһының Милли музейына килеп заявка ҡалдырып китә ала. 

 ","
	Дүшәмбе, 01 апрель 2019",Яңылыҡтар,Na
https://kulturarb.ru/ba/news/stәrletamaҡ-dәүlәt-teatr-koncert-berlәshmәһe-teatr-donyaһy-tormosh-ҡulasaһy-tip-isemlәngәn-tamasha-tәҡdim-itte,  Стәрлетамаҡ дәүләт театр-концерт берләшмәһе «Театр донъяһы – тормош ҡуласаһы» тип исемләнгән тамаша тәҡдим итте ,Na,"

Театр йылында Бөтә донъя театр көнөн билдәләүгә Стәрлетамаҡ дәүләт театр-концерт берләшмәһе оло яуаплылыҡ менән әҙерләнде. Бына утыҙ йылға яҡын үҙ тамашасыһына тоғро хеҙмәт итеүсе башҡорт драма театры коллективы был юлы ла халыҡтың күңеленә ятырлыҡ кисә тәҡдим итте.
“Театр донъяһы – тормош ҡуласаһы” тип исемләнгән тамашаның тантаналы өлөшөндә бер төркөм артистарға фиҙаҡәр хеҙмәттәре өсөн һәм Театр көнө айҡанлы Маҡтау ҡағыҙҙары тапшырылды. Был абруйлы миссияны театр-концерт берләшмәһе директоры, Башҡортостандың атҡаҙанған мәҙәниәт хеҙмәткәре Харис Әбдрәхимов менән Стәрлетамаҡ ҡалаһы хакимиәте башлығы урынбаҫары Альберт Шәйхетдинов башҡарҙы.
Башҡортостан Республикаһы мәҙәниәт министрлығының Маҡтау ҡағыҙына талантлы актриса Зиләрә Юлтаева лайыҡ булды. Уҙған йылғы һәм быйылғы ижад миҙгелендә эшкә килгән йәштәрҙе театр-концерт берләшмәһе билдәләп үтте. Ә ҡала мәҙәниәт бүлегенең Маҡтау ҡағыҙҙары оҙаҡ йылдар театрға хеҙмәт иткән артистарға – Башҡортостандың халыҡ артисы Физәлиә Рәхимоваға, Башҡортостандың атҡаҙанған артисы Зөлфиә Хәлиловаға, шулай уҡ сәхнә оҫталары Таһир Фәтҡуллинға, Марат Зөбәйеровҡа, Әлфинур Ғәзимоваға, яҡтыртыу цехы начальнигы Лилиә Ғарифуллинаға, тауыш операторы Гөлшат Аҡбулатоваға тапшырылды.
Артабан сәхнә әкиәт донъяһына әүерелде. Ниндәйҙер мөғжизә көткән халыҡты, шаршау асылыу менән, ысынында зауыҡ менән биҙәлгән, байрам кәйефенә төрөнгән сәхнә ҡаршы алды. Артистар бер-бер артлы төрлө образда залда ултырыусыларҙы йыр-бейеүҙәре менән ялмап алды. Бигерәк тә “Ҡарауыл! Атай өйләнә?!”, “Ҡоҙағый”, “Бернарда Альба йорто”, “Ҡоҙаса” кеүек спектаклдәрҙән күрһәтелгән өҙөктәр халыҡтың күңеленә хуш килде.
Фидан Ғафаров, Нурия Ирсаева, Андрей Миронов кеүек билдәле артистарҙың репертуарынан ретро-йырҙар яңғырауы һәр кемдең йөрәгенә үтеп ингәндер. Шулай уҡ, совет осорондағы киноларҙа ла сәйәхәт итеп килеү мөмкинселеге булды, голливуд кинематографияһы ла ситтә ҡалманы.
Театр көнөн билдәләү театр-концерт берләшмәһендә халыҡ байрамына әүерелде. Артистарҙың сәхнә хеҙмәте ихлас алҡыштарға күмелде. Тамашанан һуң һәр кем оло ҡәнәғәтлек һәм рәхмәт һүҙҙәрен йәлләмәне. Сценарий авторҙары һәм ҡуйыусылары Айҙар Зарипов менән Зиннур Сөләймәновҡа ла иң йылы һүҙҙәр әйтелде.
 
 ","
	Йома, 29 март 2019",Яңылыҡтар,Na
https://kulturarb.ru/ba/news/өfөlә-shәjehzada-babichҡa-һәjkәl-ҡujylasaҡ-2, Өфөлә Шәйехзада Бабичҡа һәйкәл ҡуйыласаҡ ,Na,"

Июнь айында Өфөлә күренекле башҡорт шағиры һәм йәмәғәт эшмәкәре Шәйехзада Бабичҡа һәйкәл асыласаҡ.
Шағирға һәйкәлде ""Башҡортостан"" дәүләт концерт залы янындағы майҙанда урынлаштырыу планлаштырыла. Уны июндә Өфөлә V Бөтә донъя башҡорттары ҡоролтайын уҙғарыу барышында асыу күҙаллана.
Шәйехзада Бабичтың һәм танылған шәхестәрҙең исемдәрен «Башҡортостан Республикаһы дәүләтселегенең барлыҡҡа килеүе һәм үҫеше: 100 шәхес» проекты сиктәрендә мәңгеләштерергә тәҡдим ителгәйне.
Республика мәҙәниәт министрлығы һәйкәлгә конурс иғлан итте. Профессиональ скульпторҙар һәм коллективтарҙан ғаризалар 15 апрелгә тиклем ҡабул ителә. Тулыраҡ мәғлүмәттәр менән Мәҙәниәт министрлығы сайтында танышырға мөмкин.
 
 ","
	Йома, 29 март 2019",Яңылыҡтар,Na
https://kulturarb.ru/ba/news/rәsәj-teatr-festivalendә-silәbeneң-arғayash-teatry-berense-uryn-yaulany, Рәсәй театр фестивалендә Силәбенең “Арғаяш” театры беренсе урын яуланы ,Na,"

Быйыл Силәбелә үткән Бөтөн Рәсәй театр фестивалендә Силәбенең “Арғаяш” театры шағир, яҙыусы, драматург Салауат Әбүзәрҙең “Күрәҙәсе” (“Ясновидящий”) пьесаһын сәхнәләштереп (режиссеры – Редик Ғәниев), 40 театр араһында 1-се урын яуланы.
Фестивалдә Рәсәйҙең бик күп театрҙары ҡатнашты. Улар араһынан ун спектакль юғары баһаға лайыҡ булды: Тыва республикаһы (“Сеть Сатаны”), Удмурт республикаһы (“С любимыми не расставайтесь”), Хабаровск крайы (“Заявление об уходе”), Свердловск өлкәһе (“Осада”), Нижегород өлкәһе (“Дураки”), Владимир өлкәһе (“А.П. история, рассказанная ночью”), Дағстан республикаһы (“Лекарь поневоле”), Силәбе өлкәһе (“Забыть Геростата”, “Про Федота-стрельца).
Фестивалдә ҡатнашҡан спектаклдәрҙе абруйлы жюри ағзалары баһаланы. Улар – Рәсәйҙең атҡаҙанған мәҙәниәт эшмәкәре, театр тәнҡитсеһе Сергей Коробков (Мәскәү), Рәсәйҙең атҡаҙанған артисы, режиссер, театр белгесе Людмила Одиянкова (Мәскәү), режиссер, МХАТ мәктәп-студияһының педагогы Алёна Анохина (Мәскәү), хореограф, театр белгесе Динара Абдуллина (Мәскәү), Силәбе йәштәр театрының баш режиссеры Иван Миневцев (Силәбе).
 ","
	Йома, 29 март 2019",Яңылыҡтар,Na
https://kulturarb.ru/ba/news/bashҡort-halҡynyң-arҙaҡly-shәhese-shәjehzada-mөhәmәtzakir-uly-babichtyң-һәlәk-bulyuyna-100-jyl-tuldy, Башҡорт халҡының арҙаҡлы шәхесе Шәйехзада Мөхәмәтзакир улы Бабичтың һәләк булыуына 100 йыл тулды ,Na,"

Кисә, 28 мартта, башҡорт халҡының арҙаҡлы шәхесе Шәйехзада Мөхәмәтзакир улы Бабичтың һәләк булыуына 100 йыл тулды. Ошо айҡанлы баш ҡалабыҙҙың элекке Ғәлиә мәҙрәсәһе (хәҙерге Рәсәй ислам университеты) бинаһы янында Башҡортостандың яҡты киләсәге өсөн йәнен фиҙа ҡылған шағирыбыҙҙы иҫкә алыу тантанаһы үтте.
Сарала дәүләт һәм йәмәғәт эшмәкәрҙәре, яҙыусылар, журналистар, студенттар йыйылды. Бөтә донъя башҡорттары ҡоролтайы рәйесе Данир Ғәйнуллин, Башҡортостан Яҙыусылар союзы рәйесе Зәки Әлибаев, Башҡортостан Республикаһының мәҙәниәт министры урынбаҫары Рәнис Алтынбаев, Башҡортостандың халыҡ шағиры Ҡәҙим Аралбай, ғалим Мирас Иҙелбаев, “Бабич” романы авторы Наил Ғәйетбай, тарихсы Азат Ярмуллин, танылған шағирәләр Лариса Абдуллина, Зөлфиә Ханнанова һәм башҡалар илһамланып сығыш яһанылар, шиғырҙар уҡынылар.
Йәш быуындың да рухлы сығыштары бөтәһенең дә күңелен йылытты. Сара шағирға асылған таҡтаташҡа сәскәләр һалыу менән тамамланды. 
 
 ","
	Йома, 29 март 2019",Яңылыҡтар,Na
https://kulturarb.ru/ba/news/uchalyla-yaҙ-һulyshy-festivale-үtte, Учалыла “Яҙ һулышы” фестивале үтте ,Na,"

Учалыла Башҡортостандың 100 йыллығына һәм Бөтә донъя бейеү көнөнә арналған, халыҡ бейеүҙәре ансамблдәренең “Яҙ һулышы” фестивале уҙғарылды.
 Ике көн барған сарала республиканың билдәле хореографтары 28 коллективтың сығышын баһаланы.
Бер юлы Рудольф Нуриев исемендәге башҡорт хореография колледжына уҡырға алдан һайлап алыу ҙа ойошторолдо.
 “Яҙ һулышы” фестиваленең еңеүсеһе-Белорет районының “Забава” коллективы танылды.

 ","
	Йома, 29 март 2019",Яңылыҡтар,Na
https://kulturarb.ru/ba/news/shoңҡar-zhurnaly-25-jyl-bergә-tip-atalғan-yubilej-koncertyna-saҡyra, “Шоңҡар” журналы “25 йыл бергә!” тип аталған юбилей-концертына саҡыра ,Na,"


11 апрель көнө Мостай Кәрим исемендәге Республика Милли йәштәр театрында “Шоңҡар” журналының “25 йыл бергә!” тип аталған юбилей-концерты үтә.
Был кистә журнал уҡыусылары өсөн сағыуҙарҙан-сағыу йондоҙҙарыбыҙ, “Шоңҡар”ҙың тарихында тәрән эҙ ҡалдырған күренекле шәхестәр менән осрашыу ойошторроласаҡ. Шулай уҡ сара сиктәрендә иҫ киткес күргәҙмәләр, яратҡан журналығыҙҙан ҡиммәтле лә, иҫтәлекле лә бүләктәр, уйындар көтә һеҙҙе! Кисә барышында журналға яҙылыу квитанциялары буйынса сәхнәнән лототрон уйнатыласаҡ.  

Шоңҡар — Башҡортостан йәштәренен ижтимағи-сәйәси журналы. 1990 йылдарға тиклем башҡорт йәштәре өсөн үҙ аллы бер ниндәй ҙә баҫма булманы. «Ленинсы» нигеҙендә башҡорт йәштәре өсөн үҙ аллы Йәшлек гәзите барлыҡҡа килде. Шул уҡ ваҡытта йәштәр журналы асыу мәсьәләһе тыуа.
Бөгөнгө көндә редакция заманса техник ҡорамалдар менән тәьмин ителгән. Был тәңгәлдә редакция коллективы Башҡортостан Хөкүмәте эргәһендәге Матбуғат, нәшриәт һәм полиграфия эштәре буйынса идаралыҡҡа рәхмәт белдерә.
2007 йылдан «Шоңҡар»ҙың тышлығы сифатлы ҡағыҙҙа баҫыла башланы һәм был фоторәсемдәр һәм һүрәттәрҙең сифатында ҙур сағылыш тапты. Был иһә биҙәлеш тәңгәлендә баҫманың үҙ йөҙөн булдырыуҙа редакцияның ижади коллективына киң мөмкинлектәр асты. Сығымдар тулыһынса республика бюджетынан ҡаплана.
Редакцияла тиҫтерҙәренең тормошон яҡшы аңлаған бары тик йәштәр эшләй.
«Шоңҡар» башҡорт йәштәре журналының рәсми сайты бар. Йөкмәткеһенең байлығы, Башҡортостан, Рәсәй һәм донъя яңылыҡтарынан артта ҡалмауы йәһәтенән саф башҡортса «һөйләшеүсе» сайттар араһында алдынғылар сафында.
Сайтта күренекле журналистарҙың, мәғариф өлкәһендә эшләүсе, студенттарҙың блогтары булдырылған. «Мәғлүмәтле, тимәк, ҡораллы» тигән ҡараштан сығып эш итә, сайтты төҙөүселәр. Даирәһе лә киң: мәҙәниәт, сәйәсәт, хоҡуҡ, йәштәр сәйәсәте, спорт яңылыҡтары һәм башҡалар.




 ","
	Кесе йома, 28 март 2019",Яңылыҡтар,Na
https://kulturarb.ru/ba/news/sibaj-bashҡort-dәүlәt-drama-teatrynda-halyҡsan-һәm-legendar-tip-isemlәngәn-internet-kүrgәҙmә-asyldy, Сибай башҡорт дәүләт драма театрында «Халыҡсан һәм легендар» тип исемләнгән интернет-күргәҙмә асылды ,Na,"

27 март халыҡ-ара театр көнөндә, Сибай башҡорт дәүләт драма театрында «Халыҡсан һәм легендар» тип аталған интернет-күргәҙмәһе асылды. Сибай башҡорт дәүләт драма театры артистары өсөн был көн икеләтә ҡыуаныслы - Арсен Шәйхисламов менән Зәйнуллин ошо көндәрҙә ""Башҡортостандың атҡаҙанған артисы"" тигән маҡтаулы исемгә лайыҡ булды.
Экспозицияла булған документтарҙа Сибай театрының ҡыҙыҡлы тарихы, һәләтле хеҙмәткәрҙәрҙең ижады менән танышырға була. Театрҙа 1930 йылдан һаҡланған фотоһүрәттәрҙе, афиша-буклеттарҙы социаль селтәрҙәр аша ла ҡарарға мөмкин.

Арыҫлан Мөбәрәков исемендәге Сибай башҡорт дәүләт драма театры — Башҡортостанда икенсе башҡорт профессиональ театры. 1931 йылда Стәрлетамаҡ ҡалаһында педагог-режиссёр Мәкәрим Мәһәҙиев тәрбиәләнеүселәре А. Мөбәрәков, С. Йәнбухтина, С. Бәкиев, М. Ишкәбулов, С. Сәйетов, Г. Абыҙгилдина тарафынан нигеҙләнә. Театр ойошторолоу тураһында Башҡортостан хөкүмәте ҡарары сыға. Театрҙың беренсе режиссеры һәм художество етәксеһе итеп Арыҫлан Мөбәрәков тәғәйенләнә.


 ","
	Кесе йома, 28 март 2019",Яңылыҡтар,Na
https://kulturarb.ru/ba/news/bashҡortostan-dәүlәt-koncert-zalynda-uҙasaҡ-zәjnetdin-25-koncertynan-sittә-ҡalmaғyҙ, “Башҡортостан” дәүләт концерт залында  уҙасаҡ “Зәйнетдин 25” концертынан ситтә ҡалмағыҙ ,Na,"

Башҡорт эстрадаһының үҙенсәлекле вәкиле Заһир Зәйнетдинов менән “Рәсәй-Башҡортостан” телерадиокомпанияһында матбуғат конференцияһы уҙҙы.
Заһир Зәйнетдиновтың 29 март буласаҡ концертын һуңғыһы тип атауы һәм сәхнәнән китеүе хаҡында хәбәре ҡыҙыҡһындырҙы. 
 – Ике йыл эсендә 200 концерт бирҙек, 8 илде урап сыҡтыҡ, бар Рәсәй буйлап гастролдәр ойошторолдо. Артабан яңы йүнәлеш буйынса хәрәкәт итәсәкбеҙ. Бының өсөн таяныр нигеҙебеҙ, тәжрибәбеҙ бар, – ти Заһир.
 “Зәйнетдин” проектының концерт директоры Реналь Әбеҙгилдин социаль селтәрҙәрҙә #ЗәйнетдинТаланттарЭҙләй хэштегы аҫтында үткән бәйге хаҡында һөйләп ишеттерҙе.  Тағы бер ҡыҙыҡлы мәғлүмәт еткерҙе егеттәр: киләсәктә Заһир берәй сит илгә бер яҡҡа ғына билет алып осасаҡ һәм унда музыкант булып йәшәп, кире ҡайтырға аҡса эшләйәсәк.  Заһирҙың бер туған ҡустыһы, әлеге мәлдә Мәскәүҙә М. Горький исемендәге Әҙәбиәт институтында тәржемәсегә уҡып йөрөгән Салауат ағыһы хаҡында “Зәйнетдин. Шаршау артында” исемле китап яҙған икән. Китап менән ошо көндәрҙә танышып буласаҡ
29 мартта “Башҡортостан” Дәүләт концерт залында музыканттың 25 йәшлек юбилейына арналған “Зәйнетдин 25” концерты көтөлә.
 
 ","
	Кесе йома, 28 март 2019",Яңылыҡтар,Na
https://kulturarb.ru/ba/news/bashҡort-dәүlәt-ҡursaҡ-teatry-kapital-remontlanasaҡ, Башҡорт дәүләт ҡурсаҡ театры капиталь ремонтланасаҡ  ,Na,"

Башҡорт дәүләт ҡурсаҡ театры —Рәсәйҙә тәүгеләрҙән булып ойошторолған милли ҡурсаҡ театрҙарының береһе, театр 1932  йылда ойошторолған. Башҡорт дәүләт ҡурсаҡ театры капиталь ремонтланасаҡ һәм уға яңы төкәтмә төҙөйәсәктәр. Проекттың хаҡы – 31,5 миллион һум. Уны республика бюджетынан финанслаясаҡтар.  Төҙөлөш ике сиратта ҡаралған. Тәүгеһендә театр янына дүрт ҡатлы подваллы төкәтмә төҙөләсәк, икенсеһендә театр бинаһы төҙөкләндереләсәк һәм туғыҙ ҡатлы тораҡ йортҡа төкәтеп эшләнгән элекке шлакоблоклы бина емереп ташланасаҡ. 
 Театрҙың директоры Альберт Имаметдинов хәбәр итеүенсә, төкәтмәлә бәләкәй зал, театр кафеһы, ҡурсаҡтар музейы һәм интерактив балалар студияһы буласаҡ. Төҙөлөш ваҡытында театр янындағы биләмә лә төҙөкләндереләсәк. 
 
 ","
	Кесе йома, 28 март 2019",Яңылыҡтар,Na
https://kulturarb.ru/ba/news/bashҡort-dәүlәt-opera-һәm-balet-teatrynda-mәҙәniәt-ministry-menәn-osrashyu-үtte, Башҡорт дәүләт опера һәм балет театрында Мәҙәниәт министры менән осрашыу үтте ,Na,"

27 мартта – Халыҡ-ара театр көнөндә, Башҡорт дәүләт опера һәм балет театрында билдәле мәҙәниәт хеҙмәткәрҙәре Башҡортостан Республикаһының Мәҙәниәт министры Әминә Шафиҡова менән осрашты.
Сарала театрҙарҙың етәкселәре, БР мәҙәниәт хеҙмәткәрҙәре профсоюзы, Башҡортостан театр эшмәкәрҙәре союзы, Режиссура һәм драматургия үҙәгенән вәкилдәр ҡатнашты.
Йыйылышта театрҙы борсоған актуаль мәсьәләләр ҡаралды. М.Ғафури исемендәге Башҡорт академия драма театрының художество етәксеһе Олег Ханов VII «Туғанлыҡ» халыҡ-ара төрки телле театрҙар фестиваленә әҙерлек тураһында һөйләне.
«2019 йылдың 23-нән 30-сы майға тиклем «Туғанлыҡ» фестивалендә 12 республика ҡатнашасаҡ: Башҡортостан, Татарстан, Әзербайджан, Ҡазағстан, Ҡырғыҙстан, Тыва, Крым, Хакасия, Төркиә, Үзбәкстан, Алтай һәм Ғағауз. Фестивалдең программаһы, афишаһы төҙөлгән. Ҡатнашыусы спектаклдәрҙең ижади кимәле ныҡ юғары», – тине Олег Закир улы Ханов.
 
 ","
	Кесе йома, 28 март 2019",Яңылыҡтар,Na
https://kulturarb.ru/ba/news/27-mart-halyҡ-ara-teatr-kөnө, 27 март - Халыҡ-ара театр көнө ,Na,"

Бөгөн – Халыҡ-ара театр көнө. Был дата 1961 йылдан билдәләнә. Халыҡтар араһында дуҫлыҡ һәм татыулыҡты нығытыу өсөн Халыҡ-ара театр эшмәкәрҙәре конгресында 27 март Театр көнө тип иғлан ителә.
Мәжит Ғафури исемендәге башҡорт дәүләт академия драма, Рус академия драма театры, Арыҫлан Мөбәрәков исемендәге Сибай театрҙары бай ижад юлы, актерҙар мәктәбе менән ғорурлана.
Өфө Нур татар дәүләт театры, «Сулпан» Сибай дәүләт балалар театры, Стәрлетамаҡ башҡорт дәүләт драма театры, Милли йәштәр театры һәм Туймазы татар дәүләт драма театры – бөгөн республиканың уңышлы эшләүсе сәнғәт үҙәктәре.
Беренсе Башҡорт дәүләт театры 1919 йылда Стәрлетамаҡта төҙөлә.
Суверенитет йылдарында Башҡортостан Республикаһында профессиональ театр учреждениелары селтәре һаҡланған һәм үҫеш алған. Башҡортостанда барыһы 12 дәүләт театры бар. 6 театр Өфө ҡалаһында эшләй: 1 музыка театры – Башҡорт дәүләт опера һәм балет театры, 4 драма – М. Ғафури исемендәге Башҡорт академия драма театры, Рус дәүләт академия драма театры, ""Нур"" Өфө дәүләт татар театры, Башҡортостан Республикаһының Милли йәштәр театры, 1 ҡурсаҡ театры – Башҡорт дәүләт ҡурсаҡ театры.
Башҡа театрҙар икенсе ҡалаларҙа урынлашҡан: А. Мөбәрәков исемендәге Сибай дәүләт башҡорт драма театры, Салауат дәүләт башҡорт драма театры, Стәрлетамаҡ ҡалаһының рус дәүләт драма театры, Стәрлетамаҡ дәүләт башҡорт драма театры, ""Сулпан"" Сибай дәүләт башҡорт балалар театры һәм Туймазы дәүләт татар драма театры. Уларҙың сәхнәләрендә Өфө дәүләт сәнғәт академияһының театр факультетын тамамлаусылар тылсымлы сәнғәт донъяһына сума.
М. Ғафури исемендәге Башҡорт академия драма театры, ""Нур"" Өфө дәүләт татар театры, М.Кәрим исемендәге Милли йәштәр театры, А.Мөбәрәков исемендәге Сибай дәүләт башҡорт театрҙарының архитектура биҙәлеше һәм техник йыһазландырыу буйынса уникаль биналарының төҙөлөшө тамамланды. БР рус дәүләт академия драма театры, Башҡорт дәүләт ҡурсаҡ театры һәм Стәрлетамаҡ дәүләт башҡорт драма театры биналарын яңыртыу эштәре алып барыла.
Бөгөнгө тамашасы зауығына һәм шул уҡ ваҡытта донъя театр сәнғәте тенденцияларына тулыһынса тап килгән репертуар сәйәсәтен формалаштырыу буйынса маҡсатлы эш алып барыла. Шуға күрә театр репертуарҙарында милли драматургия менән бер рәттән рус һәм сит ил классик һәм заман авторҙары әҫәрҙәре лә урын алған. Шулай уҡ театр сәхнәләрендә Рәсәй төбәктәренең һәм БДО илдәре авторҙарының классик һәм заман пьесалары буйынса спектаклдәр ҙур уңыш менән бара.
Башҡортостан Республикаһында театр сәнғәте үҫешенә ҙур иғтибар бүленә, төрлө фестиваль һәм конкурстар ойоштороп тора. 1991 йылдан – ""Өфөлә Шаляпин кисәләре"" Халыҡ-ара опера сәнғәте фестивале, 1992 йылдан – ""Актер йыры"" конкурсы, 1993 йылдан – ""Театр яҙы"" республика фестивале һәм Р.Нуриев исемендәге Халыҡ-ара балет сәнғәте фестивале, 1991 йылдан ""Туғанлыҡ"" Халыҡ-ара төрки телле театрҙар фестивале һәм ""Ҡолонсаҡ"" Республика балалар өсөн спектаклдәр фестивале үткәрелә.
Республиканың театр ойошмалары күп тапҡыр Рәсәй Федерацияһы, сит илдәрҙә үткәрелгән халыҡ-ара, Бөтә Рәсәй, төбәк һәм республика театр фестивалдәрендә ҡатнашты һәм еңеү яуланы: Мәскәүҙә ""Алтын битлек"" (""Золотая маска""), Магнитогорск ҡалаһында ""Сикһеҙ театр"" (""Театр без границ""), Ҡазанда ""Науруз"" (""Навруз""), Һамарҙа ""Алтын шалҡан"" (""Золотая репка""), Төркиәнең Стамбул ҡалаһында ""Театр киңлеге"" (""Простор театр""), Тольяттиҙа ""Улар"" (""Он и Она""), Төмәндә ""Алтын атҡай"" (""Золотой конек""), Ҡырғыҙстанда ""Арт-Ордо"", Белорусия Республикаһының Минск ҡалаһында ""Аҡ вежа"" (""Белая вежа"") һәм башҡалар.
Йыл һайын Башҡортостан Республикаһы Хөкүмәте ярҙамы менән Рәсәй һәм сит илдәр буйлап театрҙарҙың гастролдәре ойошторола. Һуңғы йылдарҙа Башҡорт дәүләт опера һәм балет театры Бразилия, Португалия, Мысыр, Таиланд илдәренә, М.Ғафури исемендәге Башҡорт академия драма театры – Төркиә һәм Ҡытайға, Рус дәүләт академия драма театры Белорусия, Польша һәм Италияға гастролдәр менән барҙы. Хеҙмәттәшлек тураһында ҡабул ителгән килешеүҙәр нигеҙендә башҡорттар тығыҙ йәшәгән төбәктәрҙә, туған телгә һәм мәҙәниәткә ылыҡтырыу маҡсаты менән, милли театр коллективтарының сығыштары ойошторола.
Республика етәкселегенең театр сәнғәтенә булған иғтибары һәм хәстәре донъя һәм Рәсәй йәмәғәтселегендә киң танылыу алды. 2006 йылда Башҡортостан Республикаһы Президентына ""Театр сәнғәтенә ярҙам иткәне өсөн"" номинацияһында ""Алтын битлек"" Рәсәй милли театр премияһы тапшырылыуы ошо турала һөйләй.
Театр – ул тамаша ғына түгел, ә беҙҙең тормошобоҙ ҙа. Ул халыҡты әхлаҡи, эстетик һәм патриотик яҡтан тәрбиәләй. Рус театрҙарында рус һәм сит ил генә түгел, шулай уҡ башҡорт драматургияһын да күрергә мөмкин булыуы иғтибарға лайыҡ. Ә башҡорт һәм татар театрҙарында милли спектаклдәрҙән тыш, рус һәм сит ил авторҙарының әҫәрҙәре лә сәхнәләштерелә. 
 
 ","
	Шаршамбы, 27 март 2019",Яңылыҡтар,Na
https://kulturarb.ru/ba/news/ғata-sөlәjmәnov-isemendәge-respublika-ҡuraj-bajramy-bashҡortostandyң-100-jyllyғyna-baғyshlana,  Ғата Сөләймәнов исемендәге республика ҡурай байрамы   Башҡортостандың 100 йыллығына бағышлана ,Na,"

Ғата Сөләймәнов исемендәге республика ҡурай байрамына ғаризалар ҡабул итеү башланды. Быйылғы бәйге Башҡортостандың 100 йыллығына бағышлана.
 Ярышта ҡатнашыуға солистар һәм ҡурайсылар ансамблдәре саҡырыла. Сара ике турҙа өс йәш категорияһы – 12 йәшкә тиклем, 12 – 16 йәшлектәр, 16 йәштән өлкәндәр – буйынса үтәсәк.
 Конкурсанттар оҙон һәм ҡыҫҡа көй башҡарырға тейеш. Репертуарҙы улар үҙҙәре һайлай. Ә һөнәри белеме булған 16 йәштән өлкәндәр билет буйынса оҙон көй башҡарасаҡ. Ҡурайсылар ансамблдәре иһә бер турҙа ярыша.
 Барлыҡ ҡатнашыусылар жюри ағзаларын уйнау оҫталығы менән генә түгел, ә көйҙөң тарихын, легендаһын белеүе йәһәтенән дә һоҡландырырға тейеш.
 Заявкаларҙы ҡабул итеү 10 майға тиклем дауам итә. Адресы: Өфө ҡалаһы, Зәйнәб Биишева урамы, 17/2, Республика халыҡ ижады үҙәге. Тел./факс – 8 (347) 289-65-50, e-mail: Этот адрес электронной почты защищён от спам-ботов. У вас должен быть включен JavaScript для просмотра.. Шулай уҡ Октябрьский ҡалаһы, Чапаев урамы, 23 адресы буйынса ла ҡабул ителә. Телефон: 8 (34767) 6-61-22, 6-28-30, e-mail: Этот адрес электронной почты защищён от спам-ботов. У вас должен быть включен JavaScript для просмотра..
 
 ","
	Шаршамбы, 27 март 2019",Яңылыҡтар,Na
https://kulturarb.ru/ba/news/asҡar-abdrazaҡov-mәҙәniәt-һәm-sәnғәt-mәsәlәlәre-bujynsa-kәңәshse, Асҡар Абдразаҡов - мәҙәниәт һәм сәнғәт мәсьәләләре буйынса кәңәшсе ,Na,"

Асҡар Абдразаҡов – Башҡортостан Башлығының мәҙәниәт һәм сәнғәт мәсьәләләре буйынса кәңәшсеһе итеп тәғәйенләнде.
 Тейешле ҡарарға бөгөн республика етәксеһе Радий Хәбиров ҡул ҡуйҙы. Документҡа ярашлы, Асҡар Абдразаҡов йәмәғәт башланғысында эшләйәсәк.
 Асҡар Әмир улы Абдразаҡов – Рәсәйҙең опера йырсыһы, Башҡортостандың халыҡ артисы, Мариинск театры солисы. Глинка исемендәге Бөтә Союз конкурсы (IV премия һәм «Өмөт призы»), Ф. Шаляпин исемендәге Халыҡ-ара конкурстың Беренсе премияһы (1993), Преторияла булып үткән Халыҡ-ара Unisa Trensnet конкурсының Беренсе премияһы һәм Алтын миҙалы лауреаты, Афиналағы Халыҡ-ара Maria Gallas Grand Prix конкурсында Гран-при яулаған йырсы Рәсәйҙә генә түгел, сит илдә лә киң билдәле.
Асҡар Әмир улы Абдразаҡов Өфө ҡалаһында 1969 йылда тыуған. Өфө дәүләт сәнғәт институтын (хәҙер академия) профессор Миләүшә Мортазина класын тамамлай, 1991 йылдан Башҡорт дәүләт опера һәм балет театры солисы һәм СССР-ҙың халыҡ артисы, профессор Ирина Архипова класы буйынса Мәскәү консерваторияһы аспиранты.
Йырсының репертуарында опера партиялары байтаҡ. Улар араһында В. Моцарттың «Реквием»ы, Дон Базилио (Дж. Россини, «Севилья цирюльнигы»), Спарафучилле (Дж. Верди, «Риголетто»), Бөйөк инквизитор (Дж. Верди, «Дон Карлос»), бас партия (Дж. Пуччини, «Месса Глория»), Гремин (П. И. Чайковский, «Евгений Онегин»), Кончак (Бородин, «Кенәз Игорь»), Варяг ҡунағы (Римский-Корсаков, «Садко»), Пимен (Мусоргский, «Борис Годунов») һәм башҡалар.
 ","
	Шаршамбы, 27 март 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһynda-iskәndәr-ғәzizov-һәm-unyң-izhadtash-duҫtary-tamasha-tәҡdim-itә, Башҡорт дәүләт филармонияһында  Искәндәр Ғәзизов  һәм уның ижадташ дуҫтары тамаша тәҡдим итә ,Na,"

Эстрадабыҙҙа күптән инде үҙ урынын тапҡан,  яҡты йондоҙ булып балҡыған солист Искәндәр Ғәзизов 29 мартта тамашасыларын яңы концерт программаһы менән ҡыуандыра.
«Гәлсәр һандуғас» телевизион конкурсында ҡатнашып, оҫта башҡарыусы, һәләтле йырсы булараҡ танылыу яулап Искәндәр Ғәзизов эстрадабыҙға ышаныслы аҙымдар менән килеп инде. Артабан ул «Дуҫлыҡ моңо», «Урал моңо» халыҡ-ара конкурс-фестивалдәрендә, «Ирәндек моңдары» төбәк-ара конкурстарында призлы урындарға лайыҡ булып, үҫеп үҙен өлгөргән йырсы итеп күрһәтте.
Музыкаль тамашала Искәндәрҙең дуҫтары: эстрадабыҙҙың легендаһы, Башҡортостандың халыҡ артисы - Роза Аккучукова, моңло һандуғасыбыҙ, Башҡортостандың атҡаҙанған артисы - Алһыу Бәхтиева, осҡон сәсеп тороусы дәртле башҡарыусы Иҙел Нурғәлин һәм «Синяя птица» телевизион проекты еңеүсеһе Ләйсән Золотарева ҡатнаша. Концертты алып бара - Башҡортостандың халыҡ артисы Вәлит Илембәтов. Режиссеры – Миңзәлә Яхина. Концертҡа рәхим итегеҙ!

 ","
	Шишәмбе, 26 март 2019",Яңылыҡтар,Na
https://kulturarb.ru/ba/news/berense-respublika-filmy-halyҡ-ara-kinofestival-programmaһyna-inderelgәn, “Беренсе Республика” фильмы- халыҡ-ара кинофестиваль программаһына индерелгән ,Na,"

Режиссер Булат Йосопов төшөргән картина Мәскәүҙә үтәсәк 41-се халыҡ-ара кинофестиваль программаһына индерелгән. Нәфис фильм Башҡортостан республикаһы төҙөлөүгә 100 йыл тулыуға арнала.
Тарихи картинала башҡорт профессиональ сәнғәте, әҙәбиәте, драма театрына нигеҙ һалған шәхестәр тураһында бәйән ителә. Фильмды төшөрөүселәр Чебоксарҙа уҙасаҡ халыҡ-ара фестивалгә лә саҡырыу алған.
“Беренсе республика” фильмы республика башлығы грантына төшөрөлдө. 
""Беренсе республика""- Башҡортостандағы 1920-1956 йылдарҙағы тарихи ваҡиғаларҙы үҙ эсенә ала. Сценарий авторҙары - Таңсулпан Бабичева менән Гөлсәсәк Саламатова, режиссеры Булат Йосопов. Ролдәрҙе театр актерҙары башҡара. Фильмдың нигеҙендә сәйәси репрессияға дусар булыусыларҙың яҙмыштары.
Фильмда байтаҡ шәхестәрҙең яҙмышын күрергә мөмкин. Башҡортостанда ауыр шарттарға ҡарамай театр ойоштороусылар, уларҙың беренсе актерҙары, әҙәбиәт, матбуғат һәм башҡа тарихи ваҡиғалар тулы дөрөҫлөгөндә күрһәтелә.
 ","
	Шишәмбе, 26 март 2019",Яңылыҡтар,Na
https://kulturarb.ru/ba/news/sibaj-ҡalaһynyң-tarih-һәm-tyuғan-yaҡty-өjrәneү-muzejyna-60-jyl,  Сибай ҡалаһының тарих һәм тыуған яҡты өйрәнеү музейына- 60 йыл  ,Na,"

Сибай ҡалаһының тарих һәм тыуған яҡты өйрәнеү музейының барлыҡҡа килеүенә ошо көндәрҙә 60 йыл тулды. Музей директоры, тарих фәндәре кандидаты Альбина Ярмуллина белдереүенсә, ул 1959 йылда мәктәп тарих-тыуған яҡты өйрәнеү музейы булараҡ барлыҡҡа килә. 1993 йылдан алып бөгөнгө көнгә тиклем Сибай ҡала музейы хәҙерге бинала үҙ эшен дауам итә һәм халҡыбыҙҙың рухи ҡомартҡыларын йыйыу, туплау, һаҡлау менән бер рәттән ҙур ғилми-ағартыу һәм уҡытыу-тәрбиәүи эштәр башҡара. 
— Беҙ бар ҡомартҡыларҙы һаҡлап ҡына ҡалмайбыҙ, уларҙы ғилми яҡтан өйрәнеп, киләһе быуындарға, йәштәргә ҡомартҡы итеп ҡалдырырға тырышабыҙ, экспонаттарҙы тулыландырыуҙы дауам итәбеҙ, фондтарҙы туплайбыҙ. Йылдан-йыл музей фонды байый, үҫә, тулылана. Беҙҙең музей төбәктә генә түгел, ә республикала иң яҡшылар иҫәбендә. Уның фондында 10 меңдән ашыу экспонат тупланған һәм йөкмәткеле, бик бай экспозиция залдары төҙөлгән, — ти Альбина Зөфәр ҡыҙы.
Музей хеҙмәткәрҙәре заман менән бергә атлай, төрлө халыҡ-ара фестивалдәрҙә ҡатнаша, призлы урын ала. Сибай музейы менән “Виртуаль сәйәхәт”тә танышыу мөмкинлеге лә булдырылған.
 
 ","
	Шишәмбе, 26 март 2019",Яңылыҡтар,Na
https://kulturarb.ru/ba/news/bashҡortostan-etәkseһe-radij-hәbirov-mәҙәniәt-heҙmәtkәrҙәren-һөnәri-bajramdary-menәn-ҡotlany-һәm-dәүlәt-nagradalaryn-tapshyrҙy, Башҡортостан етәксеһе Радий Хәбиров  мәҙәниәт хеҙмәткәрҙәрен һөнәри байрамдары менән ҡотланы һәм дәүләт наградаларын тапшырҙы ,Na,"

Заһир Исмәғилев исемендәге Өфө дәүләт сәнғәт институтында Башҡортостан Республикаһы Башлығы вазифаһын ваҡытлыса башҡарыусы Радий Хәбиров мәҙәниәт хеҙмәткәрҙәрен һөнәри байрамдары менән ҡотланы: 
— Республикабыҙҙа 15 меңдән ашыу кеше мәҙәниәт өлкәһендә көс түгә. Тап һеҙ донъяны изгерәк итәһегеҙ, бының өсөн ҙур рәхмәт. Ысынлап та, бөгөнгө тормоштоң тиҙлеге лә юғары, унда ғәҙелһеҙлек тә етерлек. Тик моң, сәнғәт ярҙамында ғына һәр беребеҙҙең нескә күңелебеҙ, йөрәгебеҙ барлығын иҫебеҙгә төшөрәбеҙ, яҡындарыбыҙға тейешле иғтибар бүлә башлайбыҙ. Бында тап һеҙҙең әһәмиәтегеҙ бик ҙур. Бөгөн тамашасы залының алғы рәттәрендә сәнғәт өлкәһе аша Башҡортостандың данын яҡлаусылар ултыра. Һеҙҙең барығыҙға ла яңы быуын артистар тәрбиәләүгә көсөгөҙҙө йәлләмәгәнегеҙ өсөн дә ҙур рәхмәт.
Радий Фәрит улы ауыл мәҙәниәт йорттары хеҙмәткәрҙәрен дә иғтибарҙан ситтә ҡалдырманы, уларҙың урындағы халыҡҡа яҡтылыҡ илтеүен һыҙыҡ өҫтөнә алып үтте.
Шулай уҡ төбәк етәксеһе билдәле сәнғәт әһелдәренә һәм республикабыҙҙың төрлө район-ҡалаларында мәҙәниәт усағын һаҡлаусы хеҙмәткәрҙәргә наградалар тапшырҙы. Билдәле актер, режиссер Ә.Абушахманов, виртуоз-музыкант М. Ғәйнетдинов Салауат Юлаев орденындары тапшырылды.
Татарстанда йәшәп ижад итеүсе яҡташыбыҙ Салауат Фәтхетдинов менән Ҡарауанһарай төркөмөн ойоштороусыларҙың береһе Вилдан Яруллинға Башҡортостандың халыҡ артисы исеме бирелде.
Республика тарихында әле бер юлы бер ауылдан өс сәнғәт оҫтаһының юғары исемдәргә лайыҡ булғаны юҡ ине. Баймаҡ районының данлы Буранбай ауылынан йырсы Марсель Ҡотоев, ҡурайсы Таһир Хәмитов һәм актер Арсен Шәйхисламов республиканың атҡаҙанған артисы исеменә лайыҡ булды.
Республикабыҙҙың төрлө район-ҡалаларынан килгән мәҙәниәт хеҙмәткәрҙәре Маҡтау ҡағыҙҙары алып ҡыуанды.
 ","
	Шишәмбе, 26 март 2019",Яңылыҡтар,Na
https://kulturarb.ru/ba/news/tiҙҙәn-өfөlә-tuғanlyҡ-2019-festivale-uҙғaryla,  Тиҙҙән Өфөлә «Туғанлыҡ-2019» фестивале үтәсәк ,Na,"

Теүәл ике айҙан республикабыҙҙа Төрки телле театрҙарҙың «Туғанлыҡ» VII Халыҡ-ара фестивале башлана. Фестивалдә Башҡортостан, Татарстан, Әзербайджан, Ҡазағстан, Ҡырғыҙстан, Тыва, Крым, Хакасия, Төркиә, Үзбәкстан, Алтай һәм Ғағауз республикаларынан 13 спектакль тәҡдим ителәсәк.
Төрки телле театрҙарҙың «Туғанлыҡ» халыҡ-ара фестивале сиктәрендә үтәсәк «Төрки телле театрҙар һәм мәҙәниәттәр диалогы» Халыҡ-ара фәнни-ғәмәли конференция уҙғарыу ҡаралған.
Фестивалдең программаһы менән ошо һылтанмала танышырға мөмкин: http://bashdram.ru/news/tuganlyk-obyavil-programmu.html
 ","
	Дүшәмбе, 25 март 2019",Яңылыҡтар,Na
https://kulturarb.ru/ba/news/25-martrәsәj-mәҙәniәt-heҙmәtkәrҙәre-kөnө, 25 март—Рәсәй мәҙәниәт хеҙмәткәрҙәре көнө ,Na,"

Йыл һайын 25 мартта Рәсәй Федерацияһының мәҙәниәт хеҙмәткәрҙәре көнө билдәләнә. 
2007 йылдың яҙында Рәсәйҙең шул осорҙағы мәҙәниәт министры А.С. Соколов үҙенең сығышында төбәктәр кимәлендә РФ-ның бер нисә субъектында төрлө ваҡытта мәҙәниәт хеҙмәткәрҙәре көнө йәшәп килеүен билдәләй. Ул байрамды дәүләт кимәлендә уҙғарырға һәм уны башҡа һөнәри байрамдарҙан айырыу кәрәклеген әйтә.
РФ Президенты шул уҡ йылдың йәйендә «Мәҙәниәт хеҙмәткәрҙәре көнө» хаҡында указға ҡул ҡуя. Был көн ошоға тиклем байрамдарын айырым-айырым уҙғарыусы матбуғат, халыҡ-ара һәйкәлдәр, музейҙар, яҙыусылар, театр, халыҡ-ара китап көнө һ.б. хеҙмәткәрҙәре өсөн дөйөм һөнәри байрам көнөнә әүерелде.
 
Башҡортостанда 14 мең самаһы кеше һөнәри байрамын билдәләй. Мәҙәниәт глобаллашеү осоронда һәр халыҡҡа милли үҙенсәлеген үҫтерергә, традицияларын һаҡлап ҡалырға мөмкинлек бирә.
Мәҙәниәт төрлө халыҡтарҙы, төрлө дин вәкилдәрен күп милләтле дәүләттә берләштергән, үҫештергән бер асыш. Бөгөн Рәсәй кимәлендә мәҙәниәт өлкәһендә 500 меңдән ашыу хеҙмәткәр эшләй. Улар бар көсөн һалып, халҡыбыҙҙың күңел торошон, рухын, гражданлыҡ хистәрен үҫтерергә тырыша.                                                        
Хөрмәтле мәҙәниәт хеҙмәткәрҙәре! Байрам мөбәрәк булһын!  
 
 ","
	Дүшәмбе, 25 март 2019",Яңылыҡтар,Na
https://kulturarb.ru/ba/news/halyҡ-ara-teatr-kөnөn-sibaj-bashҡort-dәүlәt-drama-teatry-ҙur-plandar-menәn-ҡarshy-ala, Халыҡ-ара театр көнөн Сибай башҡорт дәүләт драма театры ҙур пландар менән ҡаршы ала ,Na,"

Театр йылында билдәләнәсәк быйылғы Халыҡ-ара театр көнөн А.Мөбәрәков исемендәге Сибай башҡорт дәүләт драма театры коллективы уңыштар, һөйөнөстәр һәм ҙур пландар менән ҡаршы ала. Йыл башынан уларҙың тормошо ҡайнай: гастролдәр, тамашалар, премьералар.
 Күптән түгел генә Өфөнән ҡайттылар. Баш ҡала тамашасыһы «Тере тупраҡ» һәм «Әүлиә»не күреп, сибайҙарҙы көслө алҡышҡа күмде. Әле, ял итеп тә тормаҫтан, апрелдә сәхнәгә сығарыласаҡ 3 премьераға әҙерләнә башланылар. Ни тиклем генә эштәре тынғыһыҙ, көсөргәнешле булмаһын, Сибай театры коллективының күңеле көр. Кәйеф күтәренкелеге менән халыҡҡа рухи байлығыбыҙҙы, ғөрөф-ғәҙәттәребеҙҙе еткерә, ҡай ерҙәлер уйланырға, иларға, йә көлөргә, хыялланырға форсат бирә.
Абруйлы, билдәле, тәжрибәле актерҙары ла, улар ағымына ҡушылған йәш көстәр ҙә берҙәй талантлы, үҙҙәренә тәғәйен ролде оҫта итеп башҡара. Киләсәктә лә һәр сығышығыҙ көслө алҡыштарға күмелһен!

 ","
	Дүшәмбе, 25 март 2019",Яңылыҡтар,Na
https://kulturarb.ru/ba/news/respublikala-milli-teatrҙar-festival-marafonynda-tanalyҡ-halyҡ-teatry-syғysh-yaһany, Республика милли театрҙар фестиваль-марафонында “Таналыҡ” халыҡ театры сығыш яһаны ,Na,"

Республикала милли театрҙар фестиваль-марафоны дауам итә. Күптән түгел сибайҙар эстафетаны хәйбуллаларға тапшырҙы.
Ҡала тамашасыларына Хәйбулла оҫталары Баязит Бикбайҙың “Ҡарлуғас” драмаһын тәҡдим итте. Ролдәрҙе “Таналыҡ” халыҡ театры коллективының һәүәҫкәрҙәре бик оҫта башҡарҙы.
 Спектаклдең режиссеры – йәш һәм талантлы Редик Ғәниев. Костюмдарҙың сағыулығы, декорацияның уңышлы эшләнеүе, режиссерҙың оҫта алымдары, сәхнә оҫталарының бөтөн күңелен биреп уйнауы тамашаны юғары кимәлгә күтәрҙе, ысын сәнғәт өлгөһөнә әүерелдерҙе.
 Артабан театр штандартын Йылайыр районы ҡабул итәсәк.
 ","
	Дүшәмбе, 25 март 2019",Яңылыҡтар,Na
https://kulturarb.ru/ba/news/respublikanyң-100-jyllyғyna-yaңy-enciklopediya-baҫylyp-syҡty, Республиканың 100 йыллығына яңы энциклопедия баҫылып сыҡты ,Na,"

 Башҡортостан Республикаһының 100 йыллығына «Башҡортостан Республикаһы» исемле энциклопедия баҫылып сыҡты.
Энциклопедияның баш мөхәррире — Башҡортостан Республикаһының Фәндәр академияһы президенты Әлфис Ғаязов, яуаплы мөхәррире — «Башҡорт энциклопедияһы» нәшриәте директоры Уйылдан Сәйетов.
Баҫмала Башҡортостан, уның тарихы, Рәсәйҙә һәм донъяла биләгән урыны һәм роле тураһында мәғлүмәттәр тупланған. Энциклопедияла төп иғтибар республиканың төрлө йылдарҙағы ижтимағи-сәйәси һәм социаль-иҡтисади хәленә йүнәлтелгән.
Китап ике бүлектән тора. Беренсеһенә төбәктең тарихын, Башҡортостандың сәйәси, социаль-иҡтисади һәм мәҙәни тормошон сағылдырған күҙәтеү очеркы индерелгән. Икенсе бүлек алфавит тәртибендә урынлашҡан төшөнсәле һәм биографик мәҡәләләрҙе үҙ эсенә ала.
Энциклопедия рус һәм инглиз телдәрендә әҙерләнгән, 1800-ҙән ашыу мәҡәлә ингән. Баҫмала 2100-ҙән күберәк иллюстрация һәм 70-тән артыҡ карта бар. Энциклопедияның күләме — 145,6 иҫәп-нәшриәт табағы.

 ","
	Дүшәмбе, 25 март 2019",Яңылыҡтар,Na
https://kulturarb.ru/ba/news/milli-jәshtәr-teatry-bashҡort-tujy-spektaklen-sәhnәlәshterә, Милли йәштәр театры «Башҡорт туйы» спектаклен сәхнәләштерә ,Na,"

Республиканың 100 йыллығына һәм Мөхәмәтша Буранғоловтың тыуыуына 130 йыл тулыуға ҡарата Мостай Кәрим исемендәге Милли йәштәр театры «Башҡорт туйы» спектаклен сәхнәләштерә. Премьера 18 һәм 19 апрель көндәренә тәғәйенләнгән.
Ҡуйыусы режиссер – Азат Йыһаншин, ҡуйыусы рәссам – Даян Тувалев, костюмдар буйынса рәссам – Айгөл Байрамғолова, хореограф – Сулпан Асҡарова, композитор – Илшат Яхин.
Спектаклдә башҡорт һәм рус труппалары артистары: Нәғим Нурғәлин, Илсур Хәбиров, Эльмира Саматова, Гөлбинә Сафуанова, Лилиә Исҡужина, Вадим Ҡылысов, Аида Күлбаева, Алтынай Хамматова һәм башҡалар ҡатнаша.
 
 ","
	Йома, 22 март 2019",Яңылыҡтар,Na
https://kulturarb.ru/ba/news/respublikanyң-100-jyllyғy-halyҡ-ara-forum-menәn-bildәlәnә, Республиканың 100 йыллығы халыҡ-ара форум менән билдәләнә ,Na,"

Башҡортостан Республикаһының 100 йыллығына ҡарата бөгөн, 22 мартта Өфөлә «Берҙәмлек. Гражданлыҡ. Илһөйәрлек» халыҡ-ара фәнни форумы үтә.  Күләмле сарала Рәсәйҙең әйҙәүсе тарихсылары, Башҡортостандың юғары уҡыу йорттарының һәм тикшеренеү үҙәктәренең уҡытыусылары, ғилми хеҙмәткәрҙәре, аспиранттар, дәүләт һәм муниципаль власть органдары һәм йәмәғәт ойошмалары вәкилдәре ҡатнаша. 
 Халыҡ-ара ғилми форумда тарихи ретроспективала башҡорт халҡының дәүләт-хоҡуҡи статусы, Совет проекты: милли-дәүләт ҡоролошо тәжрибәһе, СССР халыҡтары яҙмышында индустриаль модернизацияның роле, XX быуатта Рәсәй халыҡтарының рухи-мәҙәни үҫеше кеүек һәм башҡа темалар ҡараласаҡ.
 Форум 22 мартта «Торатау» конгресс-холы майҙанында, 23 мартта Башҡорт дәүләт университеты базаһында үтә. 
 Форум сиктәрендә республиканың район-ҡала ҡоролтайҙары рәйестәре һәм Башҡарма комитет ағзалары өсөн V Бөтә донъя башҡорттары ҡоролтайына әҙерлек буйынса кәңәшмә уҙғарыла.

 ","
	Йома, 22 март 2019",Яңылыҡтар,Na
https://kulturarb.ru/ba/news/өfөlә-shәjehzada-babichҡa-һәjkәl-ҡujylasaҡ, Өфөлә Шәйехзада Бабичҡа һәйкәл ҡуйыласаҡ ,Na,"

Өфөлә Башҡортостан йөмһүриәте, башҡорт халҡының ирке өсөн йәнен фиҙа ҡылған шағирыбыҙ Шәйехзада Бабичҡа һәйкәл ҡуйыласаҡ. Киң йәмәғәтселек теләгәнсә ул тулы кәүҙәлә ҡойолған мөһабәт һәйкәл була.  Был турала бөгөн ""Торатау"" конгресс-холында барған халыҡ-ара форум барышында Бөтә донъя башҡорттары ҡоролтайы рәйесе Данир Ғәйнуллин белдерҙе. Уның әйтеүенсә, һәйкәл V Бөтә донъя башҡорттары съезы алдынан ""Башҡортостан"" концерт залы алдында урын аласаҡ. 
Шәйехзада Мөхәмәтзакир улы Бабичев - күренекле башҡорт шағиры, башҡорт әҙәбиәте классигы. Башҡорт милли хәрәкәте эшмәкәре, Башҡорт Хөкүмәте  ағзаһы.
Бабич Шәйехзада Мөхәмәтзакир улы Өфө губернаһы Бөрө өйәҙе Әсән ауылында тыуған.
Шәйехзада Бабич 1911—1916 йылдарҙа Өфө ҡалаһындағы «Ғәлиә» мәҙрәсәһендә уҡый. Заманының алдынғы ҡарашлы мәғрифәтселәре уҡытҡан мәҙрәсәлә ул әҙиптәр, артистар, буласаҡ журналистар, дәүләт эшмәкәрҙәре менән аралашып йәшәй. Мәҙрәсәлә ҡулъяҙма рәүешендә сығарылған «Парлаҡ» һәм «Эләктергес» исемле журналдарҙы сығарыуҙа әүҙем ҡатнаша. Башҡорт халҡының төрлө ҡыҫымдар арҡаһында ауыр тормош көтөүе, башҡорт ерҙәре мәсьәләләре киҫкенләшеү, әсә телендә яҙма булдырыу, дөйөм белем биреүҙе камиллаштырыу тураһында борсолоп шиғырҙар ижад итә.
1916 йылда «Ғәлиә» мәҙрәсәһен тамамлағас, артабан бер йыл дауамында Ырымбур губернаһы Троицк ҡалаһында өсөнсө мәсет янындағы мәҙрәсәлә уҡытыу эше менән шөғөлләнә, «Аҡмулла» журналын сығарыуҙа ҡатнаша.Һуңынан Ырымбур ҡалаһында «Ҡармаҡ» сатирик журналында эшләй.
1917 йылда Бөтә башҡорт ҡоролтайҙарына делегат була. 1917 йылдың 25—29 авгусында Өфөлә үҙған Икенсе Бөтә башҡорт ҡоролтайында Башҡорт мәркәз шураһы составына ағза итеп һайлана, һәм шураның секретары булараҡ мөһим фармандарҙы, шул иҫәптән Башҡортостан милли-территориаль автономияһын ойоштороу тураһындағы 2-се һанлы фарманды, төҙөүҙә ҡатнаша.
III Бөтә башҡорт ҡоролтайы эше ваҡытында, 1917 йылдың 18 декабрендә, Шәйехзада Бабич инициативаһы менән демократик башҡорт йәштәренең «Тулҡын» мәҙәни-ағартыу һәм әҙәби берекмәһе ойошторола. Шағир был йәштәр ойошмаһының декларацияһын төҙөүҙә һәм уға ҡул ҡуйыуҙа ҡатнаша, Өфөлә, Башҡортостандың башҡа төбәктәрендә әҙәби кисәләр, концерттар ойоштороусыларының береһе була. «Тулҡын» бөтә башҡорт йәштәре союзының рәйесе итеп һайлана. Һуңыраҡ Шәйехзада Бабич «Нуктаһыҙ» сатирик журналын баҫтырыуҙы ойоштора.
1918 йылда Бабичтың үҙе иҫән сағында сыҡҡан берҙән‑бер баҫмаһы — «Йәш Башҡортостан» китабы нәшер ителә. Был китаптағы шиғырҙар һәм поэмалар, шағирҙың башҡа күп кенә әҫәрҙәре һымаҡ, Башҡортостан автономияһын ойоштороуға бәйле ваҡиғаларға арналған, милли‑патриотик рух менән һуғарылған. 1919 йылда донъя күргән «Башҡорт халҡына көйлө хитап» шиғыры Башҡорт милли хәрәкәтенең асылын аңлата.
 
 ","
	Йома, 22 март 2019",Яңылыҡтар,Na
https://kulturarb.ru/ba/news/ҡazanda-mostaj-kәrim-isemendәge-uram-buldyrylasaҡ, Ҡазанда Мостай Кәрим исемендәге урам булдырыласаҡ ,Na,"

«Башинформ» мәғлүмәт агентлығы хәбәр итеүенсә, Ҡазандың Киров районындағы урамға Башҡортостандың халыҡ шағиры Мостай Кәримдең исеме биреләсәк. Тейешле ҡарарға Ҡазан ҡала советының башҡарма комитетында ҡул ҡуйылған.
«Ҡазан ҡалаһының Киров районында «Салауат күпере» торлаҡ комплексы биләмәһендәге 1-се урамға башҡорт совет шағиры, яҙыусы һәм драматург, Башҡортостандың халыҡ шағиры, Социалистик Хеҙмәт Геройы, СССР-ҙың Дәүләт премияһы, Ленин премияһы лауреаты Кәримов Мостафа Сафа улының исемен (1919-2005) бирергә һәм бынан һуң «Мостай Кәрим урамы» тип йөрөтөргә», — тиелә документта.
Башҡортостандың байтаҡ тораҡ пункттарында, шул иҫәптән Өфөлә яҙыусының исемен йөрөткән урамдар бар. 2018 йылдың ғинуарында — Мәскәүҙең Данилов районындағы урам, ә 2019 йылдың ғинуарында Алматының Әүәзов районындағы урам Мостай Кәримдең исемен алды.
2019 йылдың 20 октябрендә Башҡортостандың халыҡ шағирының тыуыуына 100 йыл тула. Рәсәй Хөкүмәтенең 2017 йылдың 22 декабрендәге бойороғона ярашлы, юбилей федераль кимәлдә билдәләнә.
 ","
	Йома, 22 март 2019",Яңылыҡтар,Na
https://kulturarb.ru/ba/news/өfөlә-bashҡortostandyң-atҡaҙanғan-rәssamy-әnүәr-kashaevtyң-70-jәshlek-yubilejy-uңajynan-kүrgәҙmә-asyldy, Өфөлә Башҡортостандың атҡаҙанған рәссамы Әнүәр Кашаевтың 70 йәшлек юбилейы уңайынан күргәҙмә асылды ,Na,"

Башҡортостан юлдаш телевидениеһы хәбәр итеүенсә, Өфөлә художество галереяһында Башҡортостандың атҡаҙанған рәссамы Әнүәр Кашаевтың шәхси күргәҙмәһе асылды.
Ике залда урынлашҡан экспозицияларҙа пейзаждар һәм графика оҫтаһының төрлө йылдарҙа ижад ителгән әҫәрҙәре урын алған.
Танылған рәссам Әнүәр Кашаев бар булмышы менән тәбиғәт балаһы. Ошо көндәрҙә 70 йәшен тултырған ижадсының илһам шишмәләре тыуған яҡтары - Федоровка районының Аҡбулат ауылына барып тоташа. Тыуған ауыл, күркәм тәбиғәт күренештәре, атаһы менән әсәһе һәм күмәк туғандары - әҫәрҙәренең төп темаларын рәссам алыҫтан эҙләмәй. Тыуған еренә булған ҡайнар һөйөүен ул ғүмерлеккә йөрәк түрендә йөрөтә.
Әнүәр Кашаевтың ижад өлгөләре Өфө һәм Мәскәү музейҙарында, Рәсәйҙәге һәм сит илдәрҙәге шәхси коллекцияларҙа һаҡлана. Әлеге күргәҙмәгә Мәскәүҙең Мәржәни фондында һаҡланған бер-нисә картинаһы, шул иҫәптән бөйөк шағир Ғабдулла Туҡайға арналған әҫәре махсус килтерелгән. Фәлсәфәүи мәғәнәле һәм моң-һағышлы картиналар тиҫтә йылдар дауамында төрлө быуын сәнғәт һөйөүселәрен арбай.
Өфө художество галереяһында Әнүәр Кашаевтың юбилей күргәҙмәһе апрель башына тиклем эшләй. Башҡортостандың 100 йыллығы билдәләнгән тантаналы көндәрҙә күренекле рәссам һынлы сәнғәт һөйөүселәргә ошондай күркәм бүләк тәҡдим итә.
 ","
	Йома, 22 март 2019",Яңылыҡтар,Na
https://kulturarb.ru/ba/news/өfөlә-mostaj-kәrimdeң-jәlәletdin-ataj-kitabynyң-prezentaciyaһy-үtte, Өфөлә Мостай Кәримдең “Йәләлетдин атай” китабының презентацияһы үтте ,Na,"

Мостай Кәрим “Йәләлетдин атай” әҫәрен замандаш дуҫы – Өфөнөң почетлы гражданины, баш ҡала хакимиәте башлығы Михаил Зайцевҡа бағышлаған. Йәләлетдин атай – Зайцевтың хәтирәләре буйынса яҙылған китап. Әҫәрҙе рус теленә әҙиптең улы Илгиз Кәримов тәржемә иткән.
Милли йәштәр театры әҫәрҙе сәхнәлә лә күрһәтте. Китаптың исем туйында Өфө ҡалаһы ҡала округы хакимиәте башлығы Өлфәт Мостафин Михаил Зайцев тураһындағы хәтирәләре менән уртаҡлашты.
Сарала Мостай Кәримдең шиғырҙары яңғыраны, “Йәләлетдин атай” спектакленән өҙөк тәҡдим ителде, шулай уҡ балалар йорттарында тәрбиәләнеүсе балаларҙың сығыштары булды. Яңы китап мәктәптәргә һәм китапханаларға бүләк ителде.
 ","
	Кесе йома, 21 март 2019",Яңылыҡтар,Na
https://kulturarb.ru/ba/news/үtkәndәrgә-ihtiram-kilәsәkkә-өmөt-menәn-tip-isemlәngәn-koncertҡa-rәhim-itegeҙ," “Үткәндәргә ихтирам, киләсәккә өмөт менән...” тип исемләнгән концертҡа рәхим итегеҙ ",Na,"

Сибай концерт-театр берекмәһе һәм «Башҡортостан ҡыҙы» журналы “Үткәндәргә ихтирам, киләсәккә өмөт менән...” тип исемләнгән концертҡа саҡыра. Сара 26 мартта Сибай ҡалаһының Балалар ижады үҙәгендә уҙғарыла.
Кисәлә Башҡортостан Республикаһының ҡатын-ҡыҙҙар советы рәйесе Рәшиҙә Солтанова, ҡатын-ҡыҙҙар һәм ғаилә өсөн махсус донъя күреүсе “Башҡортостан ҡыҙы” журналының баш мөхәррире Гөлназ Ҡотоева, йәмәғәт эшмәкәре, яҙыусы, композитор БР-ҙың атҡаҙанған уҡытыусыһы Зөһрә Фәйзуллина, «Сибай» бейеү ансамбле, БР-ҙың атҡаҙанған артистары Баязит Байназаров, Рөстәм Хәсәнов, Раушан Ниязғолов, Марс Ишморатов, республикабыҙ йыр бәйгеләре лауреаттары Ғаяз Ғәйетбаев, Сөмбөл Моратова, Зәлиә Нурлы, Зәбирә Әминева һәм башҡалар ҡатнаша.
Тамашасыларҙы ҡыҙыҡлы сәхнә күренештәре, сағыу концерт номерҙары көтә. Яҙ һулышын тойоп, илһам һәм дәрт алырға теләһәгеҙ концертҡа рәхим итегеҙ! Белешмәләр өсөн телефон 8-960-805-90-95.
 
 ","
	Кесе йома, 21 март 2019",Яңылыҡтар,Na
https://kulturarb.ru/ba/news/respublika-milli-teatrҙar-festival-marafony-shtandarty-hәjbulla-rajonyna-tapshyryldy,  Республика милли театрҙар фестиваль-марафоны штандартын Сибайҙар ҡабул итте ,Na,"

Театр йылы уңайынан иғлан ителгән Республика милли театрҙар фестиваль-марафоны Урал аръяғы райондарында дауам итә.
Сибай ҡалаһы хакимиәтенең мәҙәниәт бүлеге хәбәр итеүенсә, эстафетаны баймаҡтарҙан сибайҙар ҡабул иткән.
 Сарала Рәсәйҙең атҡаҙанған мәҙәниәт хеҙмәткәре, арҙаҡлы драматург Наил Ғәйетбаев, Сибай ҡалаһы хакимиәтенең мәҙәниәт бүлеге етәксеһе Илшат Солтангәрәев, Халыҡ мәҙәниәте һәм ял үҙәге директоры вазифаһын башҡарыусы, Башҡортостандың атҡаҙанған артисы Эльвира Аҡназарова ҡатнашты.
 Халыҡ ижады үҙәге хеҙмәткәрҙәре ҡунаҡтарҙы матур тамаша менән ҡаршы алды. Йолаға ярашлы, ут күршеләр бүләктәр биреште, Баймаҡ районы хакимиәт башлығының беренсе урынбаҫары Гөлшат Сирғәлина штандартты сибайҙарға тапшырҙы.
Сибай ҡалаһының ял һәм мәҙәниәт үҙәгендәге театр түңәрәге артистары тамашасы хөкөмөнә Флорид Бүләковтың “Әүхәҙигә дүрт әбей” лирик комедияһын тәҡдим итте. Сығыш барыһына ла ныҡ оҡшаны. Тамашасылар үҙешмәкәр артистар менән бергә рәхәтләнеп көлдө, моңһоуланып, күҙ йәше лә түгеп алды. Театр түңәрәге етәксеһе һәм режиссеры – Фәнил Аҡназаров.
 Сибайҙар эстафетаны 22 мартта Хәйбулла районына тапшырасаҡ.  
 
 ","
	Кесе йома, 21 март 2019",Яңылыҡтар,Na
https://kulturarb.ru/ba/news/uchalyla-mәҙәniәt-heҙmәtkәrҙәre-өsөn-seminar-praktikum-үtkәn, Учалыла мәҙәниәт хеҙмәткәрҙәре өсөн семинар-практикум үткән ,Na,"

Учалы мәҙәниәт бүлегенән хәбәр итеүҙәренсә, Учалыла мәҙәниәт хеҙмәткәрҙәре өсөн “Яҙғы һәм йәйге байрамдар” тип аталған семинар-практикум үткән.
Сарала Силәбе дәүләт мәҙәниәт һәм сәнғәт академияһы доценты, билдәле мәҙәни саралар режиссеры Сергей Лукашин сығыш яһаған. Семинар-практикумда ҡатнашыусылар Еңеү көнөн, сығарылыш кисәләрен, һабантуйҙарҙы ойоштороу алымдарына төшөндө, шулай уҡ ауыл халҡы өсөн тәғәйенләнгән театрлаштырылған уйын программалары менән танышҡан.
 Семинарҙа ҡатнашыусылар өсөн сара аҙағында “Беренсе республика” тарихи фильмы күрһәтелгән.
 ","
	Кесе йома, 21 март 2019",Яңылыҡтар,Na
https://kulturarb.ru/ba/news/arғymaҡ-tөrkөmө-sәғүd-ғәrәbstanynan-eңeү-menәn-ҡajtty, «Арғымаҡ» төркөмө Сәғүд Ғәрәбстанынан еңеү менән ҡайтты ,Na,"

Бөтә донъянан килгән йөҙгә яҡын илдәр араһында бөтә Рәсәй исеменән Башҡортостаныбыҙ исеменән “Арғымаҡ” төркөмө этно-музыка номинацияһында Гран-при яуланы!
“Еңеү ата-бабаларыбыҙ рухына, һәм дә халҡыбыҙҙың яҡты киләсәгенә бағышланды”, ти  төркөм етәксеһе Ринат Рамазанов.
Алдан хәбәр итеүебеҙсә, 9-19 мартта Сәғүд Ғәрәбстаны Короллегенең Эр-Рияд ҡалаһында Король Абдул Азиз исемендәге «CamelFestival» барышында «Күсмә халыҡтар донъяһы» халыҡ-ара этнофестивале үтте. Сарала «Арғымаҡ» төркөмө этно-музыка һәм этно-хит номинацияларында иң яҡшы башҡарыусы исемен яҡланы.
Ижади бәйгенең шарттарына ярашлы, һәр илдең вәкилдәре сәнғәттең сәхнә, уйын, кәсепселек төрҙәрендә халыҡтың тарихын, мәҙәниәтен һәм көнкүрешен сағылдырған милли программа тәҡдим итергә тейеш ине. Һәр делегация  15-20 минутлыҡ биштән күберәк концерт программаһы әҙерләп сығыш яһаған.
 ","
	Шаршамбы, 20 март 2019",Яңылыҡтар,Na
https://kulturarb.ru/ba/news/bөtә-donya-teatr-kөnөnә-arnap-milli-jәshtәr-teatry-bar-tormoshoboҙ-ujyn-isemle-kapustnikka-saҡyra, Бөтә донъя театр көнөнә арнап Милли йәштәр театры “Бар тормошобоҙ – уйын” исемле капустникка саҡыра ,Na,"

27 март көнө, Бөтә донъя театр көнөнә арнап Мостай Кәрим исемендәге Милли йәштәр театры “Бар тормошобоҙ – уйын” исемле капустник тәҡдим итә.
Әлеге ваҡытта Театр көнөнә әҙерлек ҡыҙыу бара, артистар үҙҙәренең үҙенсәлекле сценарийҙары буйынса репетициялар ойоштора һәм тамашасы менән осрашыуҙы түҙемһеҙлек менән көтә.   Бына 20 йыл тирәһе Милли йәштәр театры Театр көнөн ошо формала билдәләй. Театр тамашаларын ҡуйыу тураһында беренсе булып беҙҙең эраға тиклем 2500 йылда телгә алына, Мысыр сәхнәһендә Осирис алланың тарихы сәхнәләштерелә. Беҙҙең театр артистары иһә, мифологияға бирелмәй генә был байрамда үҙ тамашасыһын сатирик миниатюралар һәм еңел, шаян сәхнәләштереүҙәр менән ҡыуандырмаҡсы. 

 ","
	Шаршамбы, 20 март 2019",Яңылыҡтар,Na
https://kulturarb.ru/ba/news/tujmazy-ҡalaһynda-musa-sirazhiҙyң-izhad-kisәһe-ojoshtoroldo, Туймазы ҡалаһында Муса Сиражиҙың ижад кисәһе ойошторолдо ,Na,"

Күптән түгел яҙыусы, журналист, йәмәғәт эшмәкәре Муса Сиражиға — 80 йәш тулды. Ошо уңайҙан Туймазы ҡалаһында әҙиптең ижад кисәһе ойошторолдо.
Муса Шәрәфетдин улы 1939 йылдын 1 февралендә Туймазы районы Төпкилде ауылында тыуған. Башҡорт дәүләт университетын тамамлағас, «Ҡыҙыл таң» гәзитендә, ""Китап"" нәшриәтендә, Яҙыусылар союзында эшләгән. Башҡорт дәүләт университетында уҡытҡан. Муса Сиражиҙың әҫәрҙәре рус, украин, ҡаҙаҡ, үзбәк, латыш, немец һәм сыуаш телдәренә тәржемә ителгән.
Яҙыусының ижад кисәһендә уҡыусылар уның шиғырҙарын һөйләне. Уларҙың байтағына көйҙәр яҙылған. Тамашасыларға «Билдәһеҙ һалдатҡа», «Өфө - минен йырым», ""Уралдым моңдарыңа"" һәм башҡа йырҙары яҡшы таныш.
 
 ","
	Шаршамбы, 20 март 2019",Яңылыҡтар,Na
https://kulturarb.ru/ba/news/bөgөn-bashҡortostan-avtonomiyaһyna-100-jyl, Бөгөн-Башҡортостан автономияһына  100 йыл ,Na,"

1919 йылдың 20 мартында Рәсәй Эшсе-Крәҫтиән хөкүмәте менән Башҡортостан Хөкүмәте араһында Башҡорт Совет автономияһы тураһында килешеүгә ҡул ҡуйыла. Тарихсылар был ваҡиғаны Рәсәй тарихындағы иң мөһимдәр рәтенә ҡуя - тап төбәк менән үҙәктең килешеүе Федератив мөнәсәбәттәргә нигеҙ һала.
Башҡорт автономияһы Рәсәйҙә тәүгеһе һәм үҙ формаһы буйынса берҙән-бере. Мәскәү беҙҙең шарттарға риза булып, килешеү төҙөй, ә башҡа республикаларға Автономия декрет, йәғни указ менән генә бирелә.
Рәсәйҙең федератив дәүләт булараҡ үҫеше Башҡортостан автономияһының тарихы менән тығыҙ бәйләнгән. 1917 йылдың тәүге яртыһындағы дөйөм мосолман хәрәкәтендә ҡатнашҡан башҡорттар Рәсәйҙең федератив ҡоролошо өсөн сығыш яһаусыларҙың алғы рәтендә була.
1917 йылдың 1–11 майында Мәскәүҙә үткән I Бөтә Рәсәй мосолман съезында 55 кешенән торған башҡорт делегацияһы милли-территориаль автономия идеяһы менән сығыш яһай, ер мәсьәләһен күтәреп сыға. Ошо уҡ съезда Башҡортостан автономияһын тормошҡа ашырыу өсөн эшсе орган – Башҡорт мәркәз шураһы ойошторола. Уға  Башҡорт милли хәрәкәте лидеры Әхмәтзәки Валиди, Аллабирҙе Йәғәфәров һәм Сәғит Мерәҫовтар етәкселек итә.
1917 йылдың май-июнь айҙарында Башҡорт мәркәз шураһының урындағы органдары ойошторола, ике тапҡыр кәңәшмә-конференция үткәрелә. Ә инде 1917 йылдың 20-27 июлендә Ырымбурҙа Беренсе Дөйөм башҡорт ҡоролтайы йыйыла.
1917 йылдың 25–29 авгусында Өфөлә үткән Икенсе дөйөм башҡорт ҡоролтайы Башҡорт үҙәк шураһының 12 кешенән торған яңы составын һайлай. Бынан тыш Өфө һәм Силәбе ҡалаларында шураның өлкә сәркәтиптәре тәғәйенләнә. Икенсе мөһим мәсьәлә булып, 1918 йылдың башында үтәсәк Рәсәйҙең Ойоштороу йыйылышында (Учредительное собрание) ҡатнашыу тора.
 
25 октябрь (яңыса 7 ноябрь) Петроградта большевиктар Ваҡытлы хөкүмәтте ҡолатып, власты үҙ ҡулына ала. Әммә күптәр большевиктарҙың власын танымай, уларҙың сәйәсәтенә ҡаршы сыға. Башҡорт үҙәк шураһы илдә башланған боларыш мәлендә башҡорт халҡы үҙ яҙмышын үҙ ҡулына алырға тейеш тигән аныҡ фекергә килә.
 
 Ошо хәлдә башҡорт халҡы өсөн берҙән-бер юл – тиҙ арала Башҡортостанда власты үҙ ҡулына алыу, үҙенең хәлен үҙе күреү, үҙен үҙе һаҡлау, тиелә фарманда.
Дүрт көндән, 15 ноябрь (яңыса 28 ноябрь), Ырымбурҙа урынлашҡан Башҡорт үҙәк шураһы Ырымбур, Өфө, Пермь, Һамар губерналарының башҡорт ерҙәрен Рәсәй республикаһының автономиялы өлөшө, йәғни Башҡортостан автономияһы тип иғлан итеү тураһында ҡарар сығара.
 ","
	Шаршамбы, 20 март 2019",Яңылыҡтар,Na
https://kulturarb.ru/ba/news/respublika-milli-teatrҙar-festival-marafony-shtandarty-bajmaҡtarғa-tapshyryldy,  Республика милли театрҙар фестиваль-марафоны  штандарты баймаҡтарға тапшырылды ,Na,"

Республикала Театр йылы сиктәрендә иғлан ителгән Республика милли театрҙар фестиваль-марафоны дауам итә. Ошо көндәрҙә эстафетаны әбйәлилдәрҙән баймаҡтар ҡабул итте.
 Сарала Әбйәлил һәм Баймаҡ районы хакимиәтенең социаль мәсьәләләр буйынса урынбаҫарҙары Раян Фәттәхов, Гөлшат Сирғәлина, мәҙәниәт бүлеге етәкселәре Ирек Мусин, Гөлназ Йыһаншина һәм ижади коллективтар ҡатнашты.
 Проект һәр район үҙешмәкәр һәм халыҡ театрҙары араһында драма әҫәрҙәрен сәхнәләштереү, халыҡ таланттарын асыу, уларҙы һаҡлау һәм театр сәнғәтенә ҡарата һөйөү тәрбиәләүҙе төп маҡсат итеп ала.
Баймаҡ районында элек-электән үҙешмәкәр драма түңәрәктәре эшләй. Был юлы улар Флорид Бүләковтың “Ярангөл” спектаклен тәҡдим итте. 2018 йылда “Ялҡын” дар халыҡ исемен яулай. 
Фестиваль йыл аҙағында Өфөнөң М. Ғафури исемендәге башҡорт дәүләт академия драма театрында ҙур сара менән тамамланасаҡ.
 



 ","
	Шишәмбе, 19 март 2019",Яңылыҡтар,Na
https://kulturarb.ru/ba/news/ҡosh-yuly-bәjgeһeneң-berense-turyna-ғarizalar-ҡabul-itelә,  “Ҡош юлы” бәйгеһенең беренсе турына ғаризалар ҡабул ителә ,Na,"

Ағымдағы йылдың 1 мартынан алып 1 июлгә тиклем “Ҡош юлы” бәйгеһенең беренсе туры уҙасаҡ. Фестивалдә ҡатнашырға теләгәндәр гитарала башҡортса йыр башҡарып, “Бәйләнештә” селтәрендәге “Ҡош юлы” төркөмөнә видеояҙмаһын беркетә, ҡәләм тирбәтеүселәр 8-10 шиғырҙан торған шәлкемен шулай уҡ төркөмдә күрһәтелгән электрон почтаға ебәрә ала.
Баһалама ағзалары тарафынан йырсылар һәм ижадсылар араһынан иң-иңдәр һайланып, улар 12-14 июлдә Ишембай районында үтәсәк фестивалдә ҡатнашырға хоҡуҡ аласаҡ.   
“Ҡош юлы” бәйгеһе-гитарала уйнап йырлаусыларҙы, көйҙәр ижад итеүселәрҙе һәм шиғыр яҙыусыларҙы ғына берләштермәй, ә өс көн дауамында тәбиғәт ҡосағында усаҡ янында музыка тыңлап, төрлө уйындарҙа ҡатнашырға, шәп концерт ҡарарға теләгән сәләмәт тормош рәүеше яҡлы, алдынғы ҡарашлы башҡорт йәштәрен йыя.

 ","
	Шишәмбе, 19 март 2019",Яңылыҡтар,Na
https://kulturarb.ru/ba/news/өfөlә-nauruz-bajramy-uҙғaryla, Өфөлә «Науруз» байрамы уҙғарыла ,Na,"

31 мартта Өфөлә «Евразия» сауҙа үҙәге алдындағы (Затон биҫтәһе) майҙанынды «Науруз» — яҙғы көн менән төндөң тигеҙлеге байрамы уҙғарыла. Байрам көндөҙгө сәғәт 11-ҙә башлана.
Сараны ойоштороусылар — Башҡортостандың Мәҙәниәт министрлығы, Өфө хакимиәте, Республика халыҡтары ассамблеяһы, Халыҡтар дуҫлығы йорто һәм республиканың милли-мәҙәни йәмәғәт ойошмалары.
Ойоштороусылар хәбәр итеүенсә, сарала Өфөнөң милли мәҙәни үҙәктәренән, шулай уҡ Ғафури районының «Сәйетбаба» башҡорт тарихи-мәҙәни үҙәгенән һәм Бүздәк районының «Килем» татар тарихи-мәҙәни үҙәгенән 10-дан ашыу этнос вәкилдәре ҡатнашасаҡ.
Байрам ҡунаҡтары ҙур ҡаҙандарҙа бешкән былау, милли аш-һыу, ҡамыр ризыҡтары менән һыйланасаҡ.
Сәхнәлә төрлө милләтле артистар һәм ижади коллективтар сығыш яһай. Башҡортостанда йәшәгән халыҡтарҙың бөтә милли-мәҙәни берләшмәләре үҙҙәренең программаһын әҙерләй.
Башҡортостанда «Науруз» республика байрамы 2001 йылдан бирле үткәрелеп килә. Элекке йылдарҙа ул Салауат Юлаев майҙанында, Аксаков баҡсаһында, Яҡутов исемендәге паркта, Ҡашҡаҙан паркында уҙғарылды.
 
 ","
	Шишәмбе, 19 март 2019",Яңылыҡтар,Na
https://kulturarb.ru/ba/news/tiҙҙәn-bashҡortostanda-berҙәmlek-milli-mәҙәniәttәr-festivale-uҙa, Тиҙҙән Башҡортостанда «Берҙәмлек» милли мәҙәниәттәр фестивале уҙа ,Na,"

Берҙәмлек» халыҡ-ара милли мәҙәниәттәр фестивале 8-12 июнь көндәренә билдәләнгән.
Быйыл «Берҙәмлек» фестивале 4 район һәм Өфө ҡалаһы биләмәһендә уҙғарыласаҡ. Сит илдәрҙән Белоруссия, Ҡаҙағстан, Ҡырғыҙстан, Сербия, Көньяҡ Корея, Сенегал, Чилинан 10 коллективтың килеүе көтөлә, ти ойоштороусылар.
Сара сиктәрендә ижади делегацияларҙы ҡабул итеү, ҡалалар һәм район үҙәктәре урамдары буйлап парадтар, биҙәү-ҡулланма сәнғәте күргәҙмәләре һәм йәрминкәләре, театрлаштырылған тамашалар, ҡунаҡтарҙың концерты, танышыу кисәләре ҡаралған. Сит илдәрҙең ижади коллективтары район һабантуйҙарында ла ҡатнашасаҡ.
Фестиваль барышында Этнокөн уҙғарыласаҡ. Байрамды ябыу тантанаһы һәм Гала-концерт 12 июнгә билдәләнгән.
Фестиваль көндәрендә республикаға Фольклориада буйынса CIOFF® комитеты ағзалары килә. 2020 йылда Башҡортостанда VI Бөтә донъя фольклориадаһын уҙғарыр алдынан «Берҙәмлек» CIOFF® комитеты ағзаларына республиканың инфраструктура ҡеүәтен баһалауҙан тыш, Башҡортостандың халыҡтарының бай традицияһы менән танышыу мөмкинлеген дә бирә.
 ","
	Шишәмбе, 19 март 2019",Яңылыҡтар,Na
https://kulturarb.ru/ba/news/bashҡortostandyң-atҡaҙanғan-artisy-miңzifa-isҡuzhina-jyr-һәm-moң-kisәһenә-saҡyra, Башҡортостандың атҡаҙанған артисы Миңзифа Исҡужина  йыр һәм моң кисәһенә саҡыра ,Na,"

21 мартта Башҡортостандың атҡаҙанған артисы, «Далан» эстрада төркөмө солисы Миңзифа Исҡужина үҙенең йырлы-моңло кисәһенә саҡыра.
Концертта тамашасы яратып ҡабул иткән йырҙары менән бер рәттән яңылары ла яңғыраясаҡ. Программаны Миңзифа Исҡужина үҙе ижад иткән «Далан» төркөмө  солистары Артур Туҡтағолов, Искәндәр Ғәзизов, Филүс Ҡалмурзин, талантлы йәштәр Регина Баракова (бейеү) менән Венер Сәйфетдинов (ҡурай), нәфис һүҙ оҫтаһы Редик Сәғитов биҙәйәсәк. Программаның режиссеры – күп музыкаль проекттары менән танылыу яулап өлгөргән йәш режиссер Миңзәлә Яхина. 
Баймаҡ һандуғасы Миңзифа Исҡужина егерме йылдан артыҡ Башҡорт дәүләт филармонияһында хеҙмәт итә. Ул тамашасыларға эстрада артисы булараҡ ҡына түгел, ә халыҡ һәм классик йырҙарҙы оҫта башҡарыусы булараҡ та яҡшы таныш. Йырсының концерт программалары һәр ваҡытта бай һәм сағыу үтә.
Яҙҙың матур ҡояшлы көнөндә башҡорт һандуғасының саф көмөштәй йырҙарын тыңларға рәхим итегеҙ! Тамаша киске сәғәт 7-лә башлана.
 
 ","
	Дүшәмбе, 18 март 2019",Яңылыҡтар,Na
https://kulturarb.ru/ba/news/bashҡort-jyr-sәnғәteneң-aҡһaҡaly-bashҡortostandyң-halyҡ-artisy-ramazan-jәnbәkovҡa-85-jәsh-tuldy," Башҡорт йыр сәнғәтенең аҡһаҡалы, Башҡортостандың халыҡ артисы Рамазан Йәнбәковҡа 85 йәш тулды ",Na,"

15 мартта башҡорт йыр сәнғәтенең аҡһаҡалы, Башҡортостандың халыҡ артисы, башҡорт Оҙон-көйө оҫтаһы Рамазан Фәтхулла улы Йәнбәковҡа 85 йәш тулды.
Мәшһүр йырсыбыҙға ныҡлы һаулыҡ, бәхетле ғүмер теләйбеҙ! 
Рамазан Фәтхулла улы Йәнбәков 1934 йылдың 15 мартында Башҡорт АССР-ы Баймаҡ районы Байыш ауылында тыуған. Уның бала сағы ауыр һуғыш йылдарына тура килә. Сабый сағынан уҡ етемлек михнәттәрен күрә. Атаһы Фәтхулла Йәнбәков, билдәле ҡурайсы, һуғышта батырҙарса һәләк була. Әсәһе лә йәшләй генә мәрхүм булып ҡала. Башта Байыш мәктәбендә белем ала. Унан1-се Этҡол мәктәбендә уҡый. Мәктәп йылдарында уҡ художестволы үҙешмәкәрлек концерты менән сығыш яһай.
   Рамазан Йәнбәков 1-се Этҡол балалар йортонда тәрбиәләнгән осорҙа мәшһүр оҙон көй оҫтаһы Хөсәйен Әхмәтов йәш һәләттәрҙе һайлап алыу өсөн Баймаҡҡа килә. 13 йәшлек Рамазан Буранбай йырын һуҙа. Арҙаҡлы компизитор, был егет халыҡ гәүһәре, тыуған төйәгенең рухы тип билдәләй.
   1957—1959 йылдарҙа Башҡорт АССР-ы Министрҙар Советы ҡарамағындағы Радиотапшырыуҙар һәм телевидение буйынса комитеттың хор солисы була.
   1961 йылда Башҡорт дәүләт университетының биология факультетын тамамлай. Шул уҡ йылда Өфө музыка-педагогия училищеһында уҡытыусы булып эш башлай.
   1963—1994 йылдарҙа Башҡорт дәүләт филармонияһының солист-вокалисы була. Концерт бригадаһы менән етәкселек итә.
Рамазан Йәнбәков- оҙон көй башҡарыу традицияларын дауам итеүсе, үҙенсəлекле, бай һəм йомшаҡ тауышлы йырсы.
Башҡарыу манераһы йыр асылын тəрəн аңлау, уны нескə тойомлау, сағыу образлылыҡ менәнн айырылып тора. Бөтә СССР буйлап гастролдəрҙə йөрөй.
Репертуарына классик башҡорт халыҡ йырҙары «Абдрахман кантон», «Ерəн ҡашҡа», «Ильяс», «Сəлимəкəй», “Сибай”, “Уйыл”, «Шəүрə», “Элмәлек” инә.
 
 ","
	Дүшәмбе, 18 март 2019",Яңылыҡтар,Na
https://kulturarb.ru/ba/news/bashҡortostan-yaҙyusylar-soyuzy-buldyrylyuғa-85-jyl-tuldy, Башҡортостан Яҙыусылар союзы булдырылыуға – 85 йыл тулды ,Na,"

Башҡортостан Республикаһы Яҙыусылар союзы — Башҡортостан Республикаһы әҙиптәрен яҙыусылар, шағирҙәр һәм драматургтар берләштереүсе һөнәри ижади йәмәғәт ойошмаһы. Башҡортостан яҙыусыларының 1934 йылдың 15 мартында үткән I съезында «Башҡорт АССР-ы Яҙыусылар берлеге» исеме менән рәсми нигеҙҙә ойошторола. Рәйесе итеп Афзал Таһиров, рәйес урынбаҫары — Ғабдулла Амантай, берлек сәркәтибе итеп Мөслим Марат һайлана.
Бөйөк Ватан һуғышы башланғас, Башҡортостан Яҙыусылар Союзының күп ағзалары үҙ теләге менән фронтҡа китә.
Шул уҡ ваҡытта фашист илбаҫарҙары баҫып ингән төбәктәрҙән илдең үҙәк өлөшөнә эвакуациялау башлана. Был ижади ойошмаларға ла ҡағыла.Башҡортостанға ғилми учреждениелар, шул иҫәптән 18 фәнни институты менән УССР Фәндәр академияһы, Украинаның Композиторҙар, Рәссамдар, Яҙыусылар, Архитекторҙар союздары, Т. Шевченконың, М. Коцюбинскийҙың мемориаль музейҙары күсереп килтерелә.
Ауыр ваҡытта Башҡортостан, башҡорт халҡы эвакуацияланып килгәндәрҙе туғандарса хәстәрлек менән ҡаршы ала. Өфөнөң Гоголь урамындағы ҡасандыр Мәжит Ғафури йәшәгән 28-се һанлы бер ҡатлы ағас йортта Украина ССР-ы Яҙыусылар Союзын урынлаштыралар.Бында төрлө саралар үткәрелә, украин яҙыусылары, журналистары унда юлайҡан да килеп сыға.
1943 йылдың 10 ғинуарында барлыҡ тиерлек украин яҙыусылары Өфөгә килә: бында Украинала совет власы урынлашыуының 25 йыллығына арналған тантаналы пленум уҙғарыла.
Башҡортостан Республикаһы Яҙыусылар союзының идара рәйестәре: Афзал Таһиров — 1934—1937 Төхфәт Йәнәби — 1937 Йософ Гәрәй — 1937—1939 Низам Ҡәрипов — 1939—1941 Баязит Бикбай — 1941—1942 Сәйфи Ҡудаш — 1942—1948 Әхнәф Харисов — 1948—1951 Мостай Кәрим — 1951—1962 Назар Нәжми — 1962—1968 Хәким Ғиләжев — 1968—1973 Әсғәт Мирзаһитов — 1973—1988 Динис Бүләков — 1988—1995 Рауил Бикбаев — 1995—2011 Юлдашбаев Азамат Рәмил улы — 2011 Ҡәҙим Аралбаев — 2011—2012 (рәйес вазифаһын башҡарыусы) Риф Тойғонов — 2012—2014 Фәрзәнә Ғөбәйҙуллина — 2014 йылдың ғинуарынан (рәйес вазифаһын башҡарыусы) Наил Ғәйетбай — 2014 йылдың апреле — 2016 йылдың 29 ноябре Әлибаев Зәки Арслан улы — 2016 йылдың 29 ноябренән алып бөгөнгө көнгәсә. (рәйес вазифаһын башҡарыусы)
 
 ","
	Дүшәмбе, 18 март 2019",Яңылыҡтар,Na
https://kulturarb.ru/ba/news/respublika-milli-teatrҙar-festival-marafony-shtandarty-әbjәlildәrgә-tapshyryldy, Республика милли театрҙар фестиваль-марафоны штандарты Әбйәлилдәргә тапшырылды ,Na,"

Башҡортостанда Театр йылына арналған республика милли театрҙар фестиваль-марафоны дауам итә.
 Ошо көндәрҙә Бөрйәндең Яңы Усман мәҙәниәт йортонда эстафета әбйәлилдәргә тапшырылды. Байрамда Бөрйән районы хакимиәте башлығы урынбаҫары А. Әлибаков, Әбйәлил районы хакимиәте башлығы урынбаҫары Р. Фәттәхов, билдәле башҡорт драматургы, прозаигы Н. Ғәйетбаев һәм башҡалар ҡатнашты.
 Әбйәлилдәр Баязит Бикбайҙың “Ҡоҙаса” спектаклен (режиссеры – Резеда Юлдашева) сәхнәләштереп, тамашасы һөйөүен яуланы.
 
 ","
	Дүшәмбе, 18 март 2019",Яңылыҡтар,Na
https://kulturarb.ru/ba/news/milli-jәshtәr-teatry-sәhnәһendә-sibaj-bashҡort-dәүlәt-drama-teatry-artistary-syғysh-yaһany, Милли йәштәр театры сәхнәһендә  Сибай башҡорт дәүләт драма театры артистары сығыш яһаны  ,Na,"

Кисә, 17 мартта Өфөнөң Мостай Кәрим исемендәге Милли йәштәр театры сәхнәһендә Арыҫлан Мөбәрәков исемендәге Сибай башҡорт дәүләт драма театры артистары сығыш яһаны. 
 Сибайҙар тамашасыларға Ишмулла Дилмөхәмәтовтың әҫәре буйынса сәхнәләштерелгән “Тере тупраҡ” халыҡ драмаһын тәҡдим итте. Спектакль “Берҙәм Рәсәй” партияһы проектына ярашлы һәм Башҡортостандың 100 йыллығы уңайынан ҡуйылды.
 Әҫәрҙең нигеҙенә милли республиканың тарихы һалынған, халҡыбыҙ яҙмышы бар тулылығында сағылдырыла. Спектаклдә бөтөн ижади труппа ҡатнаша, 31 актер йәлеп ителгән. Спектакль фольклор элементтары, хореография алымдары, костюмдар яғынан отошло булыуы менән айырылып тора.
Әҫәрҙә ер-һыу, тере тупраҡта донья тарихы,тыуған илең һинә ер биргән, тыуған халкың һиңә тел биргән тигәнерәк фекерҙәр йыш яңғырай.

Башҡорт ере, тыуған төйәк темаһы һәр заманда ла көнүҙәклеген юғалтмай. Пьеса 80 се йылдарҙа яҙылған, унда барған ваҡиғалар 16-сы быуатҡа тура килә, күтәрелгән проблемалар бөгөнгө көнгә лә ауаздаш.

 ","
	Дүшәмбе, 18 март 2019",Яңылыҡтар,Na
https://kulturarb.ru/ba/news/mәzhit-ғafuriҙyң-memorial-jort-muzejynda-kүrenekle-ғalim-folklorsy-әhmәt-sөlәjmәnovtyң-tyuyuyna-80-jyl-tulyu-ajҡanly-ҡәҙer-һәm-hәter-kisәһe-үtte, Мәжит Ғафуриҙың мемориаль йорт-музейында күренекле ғалим-фольклорсы Әхмәт Сөләймәновтың  ҡәҙер һәм хәтер кисәһе үтте ,Na,"

14 мартта Мәжит Ғафуриҙың мемориаль йорт-музейында күренекле ғалим-фольклорсы, билдәле йәмәғәт эшмәкәре, филология фәндәре докторы, профессор, Башҡортостан Республикаһының һәм Рәсәй Федерацияһының атҡаҙанған фән эшмәкәре, Рәсәй Гуманитар Фәндәр академияһының тулы хоҡуҡлы ағзаһы, Салауат Юлаев исемендәге дәүләт премияһы лауреаты, Салауат Юлаев ордены кавалеры, БР-ҙың атҡаҙанған мәҙәниәт хеҙмәткәре Әхмәт Сөләймәновтың тыуыуына 80 йыл тулыу айҡанлы ҡәҙер һәм хәтер кисәһе үткәрелде.
Сарала Әхмәт Мөхәмәтвәли улының яҡын дуҫы, фекерҙәше, БДУ-ның башҡорт фольклоры һәм әҙәбиәте кафедраһында оҙаҡ йылдар бергә эшләгән коллегаһы – филология фәндәре докторы, профессор, билдәле яҙыусы-прозаик, БР-ҙың атҡаҙанған фән эшмәкәре Тимерғәле Әбделғәлим улы Килмөхәмәтов; филология фәндәре докторы, БР-ҙың атҡаҙанған фән эшмәкәре, Салауат Юлаев исемендәге премия лауреаты, Салауат Юлаев ордены кавалеры, Әхмәт ағай менән Тарих, тел һәм әҙәбиәт институтының фольклор секторында оҙаҡ йылдар бергә эшләгән күренекле фольклорсы- ғалимә Фәнүзә Айытбай ҡыҙы Надршина; ғалим-педагог, филология фәндәре докторы, БР һәм РФ яҙыусылар һәм журналистар союзы ағзаһы, БР-ҙың атҡаҙанған мәғариф хеҙмәткәре Фәнил Тимерйән улы Күзбәков; ӘхмәтМөхәмәтвәли улының студенты, аҙаҡ инде Тарих, тел һәм әҙәбиәт институтында ҡулға-ҡул тотоношоп эшләгән коллегаһы, фольклорсы- ғалимә, филология фәндәре докторы, БР-ҙың атҡаҙанған мәҙәниәт хеҙмәткәре Гөлнур Рауил ҡыҙы Хөсәйенова; Ә.М.Сөләймәновтың балалары— рәссам, Ш.Бабич исемендәге дәүләт премияһы лауреаты ЙәлилСөләймәнов;философия фәндәре докторы, Башҡорт дәүләт университетының этика, эстетика һәм диндәр тарихы кафедраһы мөдире Ләйсән Итҡолова; филология фәндәре докторы, Рәсәй Фәндәр академияһы Өфө ғилми үҙәге Тарих, тел һәм әҙәбиәт институтының баш ғилми хеҙмәткәре Нәркәс Хөббитдинова; Әхмәт ағайҙы ғүмеренең һуңғы йылдарына тиклем оҙата килгән тормош юлдашы — радиожурналист, БР-ҙың атҡаҙанған мәҙәниәт хеҙмәткәре, БР-ҙың халыҡ артисы, Шәһит Хоҙайбирҙин исемендәге премия лауреаты Фәниә Байгилде ҡыҙы Сөләймәнова-Хәлитова, БДПУ-ның башҡорт филологияһы кафедраһы мөдире, филология фәндәре кандидаты, БР-ҙың мәғариф отличнигы ҒәлимәҒәлимйән ҡыҙы Ғәлина, БР Милли әҙәбиәт музейы директорының ғилмиэштәр буйынса урынбаҫары Илүзә Дамир ҡыҙы Шәйәхмәтова, БДПУ-ның башҡорт филологияһы факультеты студенттары һәм музейыбыҙҙың дуҫтары– БР-ҙың атҡаҙанған һәм халыҡ артисы Нажиә Аллаярова, әүҙем ағинәйҙәр Альбина Исхакова һәм Наилә Үзбәковалар ҡатнашты.

Улар күренекле ғалим, фән һәм йәмәғәт эшмәкәре, коллега, талапсан уҡытыусы-ғалим, яратҡан остаз, һөйөклө атай, ҡәҙерле тормош иптәше булған Әхмәт Мөхәмәтвәли улына бәйле яҡты хәтирәләре менән уртаҡлашты.
Кисәне һәүәҫкәр йырсы, күп һанлы конкурстар лауреаты Гөлгөнә Рыҫҡолова башҡарыуындағы Әхмәт Сөләймәновтың яратҡан йырҙары биҙәне. Тамашасылар иғтибарына Ә.Сөләймәнов хаҡында видеояҙма тәҡдим ителде, һәм уның фотоһүрәттәренән слайдтар күрһәтелде.

 ","
	Йома, 15 март 2019",Яңылыҡтар,Na
https://kulturarb.ru/ba/news/bashҡortostan-dәүlәt-koncert-zalynda-bireshmә-berense-үҫmerҙәr-premiyaһynyң-eңeүselәre-tәbriklәnәsәk, «Башҡортостан» дәүләт концерт залында «Бирешмә!» беренсе үҫмерҙәр премияһының еңеүселәре тәбрикләнәсәк ,Na,"

Балалар өсөн «Бирешмә!»  беренсе башҡорт сериалы телевизион программа сиктәрен үтеп, социаль пректҡа әүерелде.  Сериалдың төп геройҙары Гәлсәр, Хәйҙәр, Гөлгөнә, Данир  бөтә Башҡортостан  үҫмерҙәренең яратҡан тиҫтерҙәре. Социаль селтәрҙәр аша тығыҙ аралашып, яңынан-яңы әһәмиәтле проекттар уйлап табып, тапшырыу, концерт, акция форматында изге эштәр атҡарыуын дауам итә «Бирешмә!» төркөмө.  «Бирешмә!» беренсе үҫмерҙәр премияһы көслө рухлы, тәүәккәл, маҡсатлы,һәләтле, белемле үҫмерҙәргә хөрмәт күрһәтеү, ижад, хеҙмәттәре өсөн рәхмәт белдереү, уларҙы баһалау,  тиҫтерҙәренә өлгө итеп ҡуйыу, яңы үрҙәргә дәртләндереүҙе маҡсат итеп ҡуя.  Премияға 8 йәштән 18 йәшкә саҡлы  фән, әҙәбиәт,  сәнғәт, спорт һәм башҡа өлкәләрҙә уңыштарға ирешкән, ҡаршылыҡтарҙы йырып сығып, үҙ һүҙен әйткән, башҡорт телендә ижад иткән, батырлыҡ күрһәткән һәр үҫмер дәғүә итә ала. Дәғүәселәр  ғариза(заявка) тултырып, фото(8-10 фото) һәм диплом-грамоталарын беркетеп, «Бәйләнештә» селтәрендә «Бирешмә!» төркөмөнә төркөмөнә ""Сообщения"" аша ебәрә: https://vk.com/bireshma_serial  ебәрә.   Ғаризалар 24 мартҡа тиклем генә ҡабул ителә.  Ә  7 апрелдә, еңеүселәрҙе«Бирешмә!» төркөмөнөң ҙур концертында «Башҡортостан» дәүләт концерт залында бүләкләү тантанаһы көтә. Еңеүселәргә кубок һәм аҡсалата премия тапшырыласаҡ. Бар ҡатнашыусыларға ла диплом биреләсәк  Премияның номинациялары:  Бирешмә! Телде үҫтер!(башҡорт телен ҡәҙерләгән, үҫтергән, әҙәбиәтен, ауыҙ-тел ижадын өйрәнгән, таратҡан өсөн),  Бирешмә!  Ярҙам ит! (Бәләгә тарығандарға ярҙам ҡулы һуҙған йәш батырҙар өсөн), Бирешмә!  Белемгә ынтыл!( фәндә, уҡыуҙа тос уңышҡа ирешкән белермән үҫмерҙәргә),  Бирешмә! Ереңде һаҡла!(Тыуған ерен һаҡлауға үҙ өлөшөн индергән йәш экологтарға), Бирешмә! Ижад ит! (Сәнғәттә үҙ һүҙен әйтергә ынтылған тынғыһыҙ йәш ижадсылар өсөн),  Бирешмә!  Көслө бул!(спортта юғары ҡаҙаныштар яулаған көслө үҫмерҙәргә),  Бирешмә!  Медиадонъяны яула! ( йәш режиссер, оператор,анимация рәссамдары, журналистар, фотографтар, блогерҙар өсөн).
 ","
	Йома, 15 март 2019",Яңылыҡтар,Na
https://kulturarb.ru/ba/news/өfөlә-salauat-bashҡort-dәүlәt-drama-teatry-gastroldәre-dauam-itә, Өфөлә Салауат башҡорт дәүләт драма театры гастролдәре дауам итә  ,Na,"

18 мартта тамашасылар һорауы буйынса Гөллсирә Ғиззәтуллинаның ""Йәннәт һулышы"" спектакле Мәжи Ғафури исемендәге БАДТ сәхнәһендә икенсе тапҡыр уйналасаҡ. Ҡуйыусы режиссеры - Илсур Ҡаҙаҡбаев.
 ...Был донъяла үҙеңдең мин-минлегеңдән башҡа бер нәмәне лә күрмәү, тоймау аяныс хәлгә еткерә. Бәләкәй генә бәхеткә лә ҡайһы саҡ шатлана, уны ысын күңелдән ҡабул итә белмәйбеҙ. Төп герой Дилбәрҙең дә ғорурлығы саманан ашҡан була. Ныҡышып мал табырға, үс алырға, бирешмәҫкә яратҡан ҡатын ул. Тормоштоң ауырлыҡтарын үҙ иңендә татымайынса, һабаҡ алмайынса, гүзәллекте, мөхәббәттте аңламай. Ошо ябай ғына нәмәләргә төшөнөр өсөн ни генә кисерергә тура килмәй үҙенә.. 
 Билеттар театр кассаһында һатыла. Рәхим итегеҙ!
 
 ","
	Йома, 15 март 2019",Яңылыҡтар,Na
https://kulturarb.ru/ba/news/bash-ҡalala-ғүmeremde-variҫtaryma-bүlәk-itәm-festivale-asyldy, Баш ҡалала «Ғүмеремде вариҫтарыма бүләк итәм» фестивале асылды ,Na,"

Өфөнөң Киров районында Мостай Кәримдең тыуыуына 100 йыл тулыу уңайынан ""Ғүмеремде вариҫтарыма бүләк итәм"" тип исемләнгән фестиваль асылды. Сара сиктәрендә мәғариф учреждениеларында инша, һүрәт бәйгеләре, шиғриәт кисәләре, әҙәби осрашыуҙар уҙғарыу ҡаралған.
Баш ҡаланың Киров районында старт алған фестиваль 21 октябргә тиклем дауам итә. Фестивалдә ҡатнашыусылар Мостай Кәримдең әҫәрҙәрен төрлө телдәргә тәржемә итәсәк, тематик күргәҙәмләрҙә ҡатнашасаҡ.
Фестивалде асыу тантанаһында уҡыусылар бөйөк шәхестең шиғырҙарын тасуири һөйләне, ә үҙешмәкәр коллективтар концерт программаһын йыр-бейеүҙәре менән байытты. Халыҡ һөйөүен яулаған шағирҙың ҡыҙы Әлфиә Кәримова билдәләүенсә, Мостай Кәрим өсөн баш ҡаланың Киров районы үтә лә ҡәҙерле була. Әҙип тап ошо биләмәлә йәшәгән.
 ","
	Йома, 15 март 2019",Яңылыҡтар,Na
https://kulturarb.ru/ba/news/robert-yuldashevtyң-ҡurajsy-tөrkөmө-respublika-tөbәktәre-bujlap-gastrolgә-jyjyna," Роберт Юлдашевтың ""Ҡурайсы"" төркөмө республика төбәктәре буйлап гастролгә йыйына ",Na,"

""Башҡортостан"" дәүләт концерт залында билдәле Роберт Юлдашевтың ""Ҡурайсы"" төркөмө менән ""Гүзәл-данс"" бейеү студияһының концерты үтте. Концерт республиканың 100 йыллығына һәм виртуоз музыкант Роберт Юлдашев етәкселегендәге ""Ҡурайсы"" төркөмө ойошторолоуға 10 йыл тулыуға арналды.
Ошо ваҡыт эсендә ижади коллектив донъяның егерменән ашыу илендә сығыш яһаған. Күп тапҡырҙар төрлө конкурс-фестивалдәр еңеүсеһе булараҡ билдәләнгән. Өфөләге концерт программаһы яңы композицияларҙы, хиттарҙы үҙ эсенә алды. Улар араһында башҡорт халыҡ йырҙары, сит ил көйҙәре лә булды.
Тулы зал йыйған тамаша һәр кемгә рухи байлыҡ өләште. Проект менән ижади төркөм республика төбәктәре буйлап гастролгә сығырға йыйына.
 
 ","
	Йома, 15 март 2019",Яңылыҡтар,Na
https://kulturarb.ru/ba/news/yaңy-kruiz-lajneryna-bashҡortostandyң-halyҡ-shaғiry-mostaj-kәrimdeң-iseme-birelgәn, Яңы круиз лайнерына Башҡортостандың халыҡ шағиры Мостай Кәримдең исеме бирелгән ,Na,"

«Башинформ» мәғлүмәт агентлығы хәбәр итеүенсә, «Водоходъ» компанияһының круиз лайнерына Башҡортостандың халыҡ шағиры Мостай Кәримдең исеме бирелгән.
2019 йылдың 20 октябрендә Башҡортостандың халыҡ шағирының тыуыуына 100 йыл тула. Рәсәй Хөкүмәте бойороғона ярашлы юбилей федераль кимәлдә билдәләнә.
«Мостай Кәрим»— постсовет тарихында тәүге круиз лайнерҙарының береһе. Карап биш йондоҙло отель кимәленә тап килә. Бортта күҙәтеү салондары, ресторан, бар, спа-салон, тренажер залы, бөҙрәхана, шулай уҡ өҫкө палубала ҙур асыҡ солярий зонаһы ҡаралған. Караптың оҙонлоғо — 141 метр, 342 пассажир һыйҙырышлы, экипаж һаны — 144 кеше. Тиҙлеге — сәғәтенә 22,5 саҡрым.
Лайнер Мәскәү — Санкт-Петербург маршруты буйынса йөрөй. Килешеүгә ярашлы, 2020 йылдың февраль аҙағына тиклем карап заказсыға тапшырылырға тейеш.
2017 йылдың көҙөндә «Аэрофлот» компанияһының Sukhoi Superjet 100 пассажир авиалайнерҙарының береһе Мостай Кәримдең исемен алды. 2018 йылдың декабрендә «Рәсәйҙең бөйөк исемдәре» федераль проекты сиктәрендә халыҡтың тауыш биреү йомғаҡтары буйынса Өфөнөң халыҡ-ара аэропортына биреү өсөн Мостай Кәримдең исеме һайлап алынды.
 
 ","
	Кесе йома, 14 март 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһy-solistary-yuldash-radioһy-ojoshtorғan-hit-paradta-ҡatnasha, Башҡорт дәүләт филармонияһы солистары «Юлдаш» радиоһы ойошторған  хит-парадта ҡатнаша ,Na,"

Х.Әхмәтов исемендәге Башҡорт дәүләт филармонияһы солистары, халыҡ-ара, Бөтә Рәсәй һәм республика конкурстары лауреаттары, «Карауан» егеттәре Рөстәм Шаһыбалов һәм Тимур Рамазанов «Юлдаш» радиоһы ойошторған март айы хит-парадында ҡатнаша.
Моңло тауышлы йырсылар Рөстәм Шаһыбалов Миңзәлә Яхина һүҙҙәренә Рәмил Агишев ижад иткән «Бәхетле бул» йырын тәҡдим итһә, Тимур – шул уҡ авторҙың Гөлфиә Шакирова һүҙҙәренә яҙылған «Йондоҙҙар атыла» йырын сығара. Яратҡан йырсыларығыҙ өсөн тауыштар бирергә онотмағыҙ. Тауыштар көн һайын түбәндәге һылтанма буйынса https://bash.news/yuldash/hit-parad/?lang=bash ҡабул ителә. Бер көндә бер үк кеше телефон аша ла, компьютер аша ла тауыштар бирә ала.
«Юлдаш» каналы тарафынан ойошторолған хиттар парадында еңеүселәр ай һайын билдәләнә. Иң яҡшылары, иң шәптәренә йыл аҙағында гала-концертта сығыш яһаясаҡ.
 ","
	Кесе йома, 14 март 2019",Яңылыҡтар,Na
https://kulturarb.ru/ba/news/francuz-dramaturgy-zhan-anujҙyn-antigona-spektaklenә-rәhim-itegeҙ," Француз драматургы  Жан Ануйҙын ""Антигона"" спектакленә рәхим итегеҙ ",Na,"

16 мартта Мәжит Ғафури исемендәге Башҡор дәүләт драма театры сәхнәһендә француз драматургы  Жан Ануйҙын ""Антигона"" спектакле тәҡдим ителә. Әҫәрҙе  сәхнәгә ҡуйыусы режиссер  Ғ. Камал исемендәге Татар академия театрының баш режиссеры Фәрит Бикчәнтәев, тәржемәсеһе - Факил Мырҙаҡаев.
«Антигона» спектакле Төрки халыҡтарҙың «Нәүрүз» Халыҡ-ара театр фестивалендә ҡатнашты (Ҡазан, 2017), «Туғанлыҡ» халыҡ-ара төрки телле театрҙар фестивалендә ҡатнашты һәм 4 номинацияла еңеү яуланы (Өфө, 2017) һәм «Алтын битлек» Рәсәй милли театраль Фестиваль-премияһына 7 номинацияла дәғүә итте (Мәскәү, 2018). 
""Антигона"" трагедияһы  беҙҙең быуатҡа тиклем 442-441 йылдарҙа боронғо грек дратургы Софокл тарафынан яҙылған, ә 1942 йылда  француз драматургы  Жан Ануй драма әҫәре булараҡ ижад итә.Спектаклгә бик күп актерҙар йәлеп тә ителмәгән, төп роль Креонды М.Ғафури исемендәге БДАДТ-ның художество етәксеһе, Станиславский исемендәге премия лауреаты, Башҡорт АССР-ның халыҡ артисы, РСФСР-ҙың атҡаҙанған артисы Олег Ханов башҡара, ә бәләкәй Антигона партияһын йәш актриса Лилиә Галина уйнай. Исмена ролен шулай уҡ йэш актрисалар Гөлназ Хайсарова  һәм Гөлмирә Исмәғилева ихлас башҡара.    
 Башҡортостандың халыҡ артистары Ильдар Сәйетов, Алмас Әмиров, Азамат Ғафаров, Башҡортостандың атҡаҙанған артистары Алһыу Галина-Ғафарова, Ильсур Байымов кеүек билдәле актерҙар уйнауы –мәртәбә генә өҫтәй. Шулай уҡ Айнур Ситдиҡов, Юнир Ҡуланбаев башҡарыуындағы ролдәр тамашасы күңеленә бик хуш килер.
Бөтә замандарҙа һәм бар ерҙәрҙәгесә, боронғо Грецияла ла кешеләр бөткөһөҙ шәхси мәшәҡәттәр һәм ил ғәме менән йәшәй. Тыуым, үлем, мөхәббәт, хыянат, һуғыштар... Бына Фива батшаһы Эдип донъя ҡуя. Уның ике улы, берәр йыл алмашлап ултырып, аталарының тәхетен һыуытмаҫҡа һүҙ бирешә. Тик, тәүге йылдың аҙағында уҡ өлкән ағай Этеокл ҡустыһы Полиникты тәхеткә яҡын ебәрмәҫкә тигән уй ҡора. Ағаһының мәкерле ниәтен белгәс, Полиник туған ҡалалары янына Фиваның ҡан дошманы булған ҙур ғәскәр килтерә. Дошман ҡыйратыла. Туғандар ҙа һәләк була. Артабан хакимлыҡты Этеокл менән Полиниктың атай яҡлап өлкән ағалары Креон үҙ ҡулына ала. Креон Этеоклды герой итеп ҙурлап, шартына килтереп ерләргә, ә хыянатсы Полиниктың кәүҙәһен сүплеккә, эттәргә ташларға, һәм, кем дә кем уның мәйетен күмергә маташа, шуға үлем язаһы, тигән бойороҡ бирә. Тап ошо урында башлана ла инде иң тетрәткес ваҡиғалар: Эдиптың ҡыҙы, бәләкәй генә ҡараҡай Антигона үлемесле аҙымға бара - ағаһын ерләргә була, сөнки туғанының күмелмәй ятыуы бөтә нәҫелдәре өсөн ҙур гонаһ икәнен белә. Һаҡсылар бер төн, Антигона хәленсә генә күмеп ҡуйған Полиниктың кәүҙәһен яңынан ҡаҙып сығара, ә ҡыйыу ҡыҙҙы тотоп Креон янына илтә...
 
 ","
	Кесе йома, 14 март 2019",Яңылыҡтар,Na
https://kulturarb.ru/ba/news/stәrletamaҡ-bashҡort-drama-teatry-ashҡaҙar-pesaһyn-өfө-tamashasyһyna-tәҡdim-itte," Стәрлетамаҡ Башҡорт драма театры ""Ашҡаҙар"" пьесаһын Өфө тамашасыһына тәҡдим итте ",Na,"

Стәрлетамаҡ Башҡорт драма театры ""Ашҡаҙар"" пьесаһын республиканың һәм башҡорт театрының 100 йыллығына, яҙыусы, драматург һәм фольклорсы Мөхәмәтша Буранғоловтың тыуыуына 130 йыл тулыуға арнап Өфө тамашасыһына тәҡдим итте.
Мөхәмәтша Буранғолов башҡорт халыҡ ижадына нигеҙләнеп пьеса-драма әҫәрҙәре яҙғаны өсөн милләтселектә ғәйепләнә. Бигерәк тә 1919 йылда сәхнәләштерелгән ""Ашҡаҙар"" пьесаһы ҙур һорау тыуҙыра. Һөҙөмтәлә, ул төрмәгә ябыла.
Мөхәмәтша Буранғоловты эҙәрлекләү, Стәрлетамаҡта беренсе башҡорт театры асыу мәлдәрен һынландыра һәм тамашасыны талғын ғына йыр тарихына алып инеп китә. Икенсе сюжет һыҙығында аяныслы мөхәббәт тарихы һүрәтләнә. Ул социаль тигеҙһеҙлек хаҡында һөйләп кенә ҡалмай, халҡыбыҙ йолаларын, ғөрөф-ғәҙәттәренең бар сағыулығы күрһәтә.
Билдәле булыуынса, Мөхәмәтша Буранғолов пьеса булараҡ башҡорт халыҡ ""Ашҡаҙар"" йыры легендаһына таянып ижад иткән. Быуындан-быуынға күсә килгән был рухи ҡиммәттең тарихы 18 быуатҡа барып тоташа. Таңһылыу исемле ҡатындың ире Йомағол ""Ашҡаҙар"" йылғаһында фажиғәле вафат булғас, уға бағышлап йыр сығара. Ваҡиғалар Стәрлетамаҡ районының Айыусы ауылы тирәләй бара.
Спектаклдең жанры музыкаль драма. Спектаклдең балетмейстеры Сулпан Асҡарова, композиторы Илшат Яхин, рәссамы Лилиә Сөләймәнова.
Яңы ҡуйылышта тотош труппа ҡатнаша.Төп ролдәрҙә — Резеда Әмәкәсова һәм Илфир Баймырҙин, Буранғолов ролен Рафиҡ Хәсәнов уйнай.
 ","
	Кесе йома, 14 март 2019",Яңылыҡтар,Na
https://kulturarb.ru/ba/news/bөgөn-bildәle-yaҙyusy-rәsүl-sәғitovҡa-55-jәsh, Бөгөн билдәле яҙыусы Рәсүл Сәғитовҡа-55 йәш ,Na,"

Бөгөн билдәле яҙыусы, журналист, публицист, тәржемәсе, Рәсәйҙең һәм Башҡортостандың Яҙыусылар союзы ағзаһы, Башҡортостан Республикаһының атҡаҙанған матбуғат һәм киң мәғлүмәт хеҙмәткәре, Шәһит Хоҙайбирҙин исемендәге хөкүмәт премияһы лауреаты Рәсүл Сәғитовҡа – 55 йәш. Рәсүл Хәсән улы Сәғитов 1964 йылдың 14 мартында Бөрйән районының Нәби ауылында тыуған. Иҫке Монасип урта мәктәбен тамамлағандан һуң комсомол путевкаһы менән райондың «Таң» гәзите редакцияһына эшкә бара. Совет Армияһында хеҙмәт итеп ҡайтҡас, Башҡорт дәүләт университетының филология факультетында юғары һөнәри белем ала. 1990—1991 йылдарҙа — Белорет районының «Урал» гәзите хеҙмәткәре, Белорет ҡалаһының 1-се мәктәбендә уҡытыусы. 1991 йылда Рәсүл Сәғитов «Башҡортостан» дәүләт телевидение һәм радиотапшырыуҙар компанияһына күсә: «Башҡортостан эфиры» гәзите хәбәрсеһе, радиотапшырыуҙар студияһында өлкән мөхәррир, телевидение студияһында ижтимағи-сәйәси программалар ижад берекмәһе етәксеһе, «Башҡортостан эфиры» гәзитенең баш мөхәррире, радио студияһы комментаторы була. Бөгөн — «""Башҡортостан"" дәүләт телевидение һәм радиотапшырыуҙар компанияһы» дәүләт унитар предприятиеһының «Юлдаш» радиоһында ижтимағи-сәйәси тапшырыуҙар бүлеге етәксеһе. Мәскәү телевидение һәм радио хеҙмәткәрҙәренең һөнәрен камилләштереү институтында уҡый, 1998 йылда Башҡортостан Республикаһы Президентыҡарамағындағы Дәүләт хеҙмәте һәм идара итеү академияһының юридик факультетын тамамлай.  Әүҙем йәмәғәт эшмәкәре. Башҡортостан Республикаһының Йәмәғәт Палатаһы ағзаһы, Башҡортостан Яҙыусылар союзы идараһы ағзаһы, «Шоңҡар» журналы мөхәрририәте ағзаһы.  Радиожурналистикалағы хеҙмәттәре – «Даирә», «Асыҡ студия», «Заман һулышы» радиотапшырыуҙары, «Үткән заман», «Мең туғыҙ йөҙ илле алты», «Мең туғыҙ йөҙ етмеш биш» күп сериялы документаль радиофильмдары, «Тарих теҙмәһе» күп сериялы документаль телевизион фильмы, кескәй радиоспектаклдәр, бер нисә нәфис кинофильмдың башҡортсаға тәржемәһе.  Ете йыйынтыҡта баҫылған хикәйәләре һәм новеллалары уҡыусылар тарафынан йылы ҡабул ителде. Урыҫ телендәге яҙмалары республикала нәшер ителгән «Бельские просторы» журналында, шулай уҡ Мәскәүҙә сыҡҡан «Журналист», «Журналистика и медиарынок» журналдарында донъя күрҙе. “Алтындан алдын мәсьәлә”, “Словом красен человек”, “Имен-аман тороғоҙ!”, “Ямғырҙан һуңғы ҡояш”, “Донъя йәме”, “Дөрөҫ һүҙ”, “Күк томан” китаптары авторы.
 ","
	Кесе йома, 14 март 2019",Яңылыҡтар,Na
https://kulturarb.ru/ba/news/2020-jyl-rәsәjҙә-halyҡ-izhady-jyly-tip-iғlan-itelde, 2020 йыл Рәсәйҙә Халыҡ ижады йылы тип иғлан ителде ,Na,"

Башҡортостан Башлығы вазифаһын ваҡытлыса башҡарыусы Радий Хәбировтың тәҡдиме менән 2020 йыл Рәсәйҙә Халыҡ ижады йылы тип иғлан ителде. Рәсәй Федераль Йыйылышының Федерация Советы рәйесе Валентина Матвиенко «Рәсәй субъекты сәғәте» ултырышында ошо турала белдерҙе.
«Беҙ Башҡортостан Башлығы вазифаһын ваҡытлыса башҡарыусы Радий Хәбировтың 2020 йылды Халыҡ ижады йылы тип иғлан итеү тураһында тәҡдимен хупланыҡ. Был Бөтә донъя фольклориадаһы кеүек халыҡ-ара кимәлдәге ҙур сара менән тап килә. Фольклориада 2020 йылда Башҡортостанда ойошторола», — тип билдәләне Валентина Матвиенко.
2020 йылдың йәйендә Башҡортостанда Бөтә донъя фольклориадаһы уны уҙғарыу тарихында иң күләмлеһе булырға тейеш.
Фольклориада 2020 йылдың 18 июленән 1 авгусына тиклем уҙа. Унда Башҡортостандың барлыҡ ҡала-райондары ҡатнаша. Биш ҡитғанан вәкилдәр һәм 100-гә яҡын коллектив көтөлә. Бөгөнгә 73 илдән ғаризалар алынған. Уларҙың 53-ө республикаға килергә тейешле ижади коллективтарҙы билдәләгән дә инде.
 
 ","
	Шаршамбы, 13 март 2019",Яңылыҡтар,Na
https://kulturarb.ru/ba/news/shalyapin-isemendәge-koncert-zalynda-ildar-abdrazakov-oҫtalyҡ-dәrestәren-uҙғarҙy, Шаляпин исемендәге концерт залында Ильдар Абдразаков оҫталыҡ дәрестәрен уҙғарҙы ,Na,"

Бөгөн Өфөлә Халыҡ-ара музыка фестивале үтә. Яҡташыбыҙ Илдар Абдразаҡов етәкселегендәге сара быйыл икенсе тапҡыр уҙғарыла.
Мәртәбәле сараға донъяның билдәле бас, баритон, сопрано башҡарыусыларының килеүе көтөлә.
Оҫталыҡ дәресендә ҡатнашыусылар опера композицияларының нескәлегенә төшөндө. Итальян телен мәҫәлән, белеү бер булһа, ә дөрөҫ интонация, тын алыш та мөһим булып ҡала. Йәш таланттарҙы баритон, бас, сопрано кеүек опера йүнәлешендә махсуслашҡан төрлө театр солистары тыңланы. Фестиваль быйыл Өфөнән тыш, Мәскәү, Ҡазан, Әлмәт ҡалаларында ла үтәсәк. Былтыр йырсы һәм музыка ҡоралдарында уйнаусыларға өҫтөнлөк бирелһә, быйыл программаға сит ил башҡарыусыларына баҫым яһалды, ти фестивалдең художество етәксеһе Илдар Абдразаҡов. Сараға арналған матбуғат конференцияһы сиктәрендә яҡташыбыҙ ""Атилла"" операһы премьераһына әҙерлек барышы менән дә уртаҡлашты.
Бөгөн Өфөлә Башҡорт дәүләт опера һәм балет театрында Икенсе Халыҡ-ара музыка фестивале үтә. Программа үҙ эсенә донъя сәхнәһен шаулатҡан опера йондоҙҙары сығышы менән үрелеп барасаҡ.
 
 ","
	Шаршамбы, 13 март 2019",Яңылыҡтар,Na
https://kulturarb.ru/ba/news/teatr-jylyna-arnalғan-respublika-milli-teatrҙar-festival-marafon-shtandarty-bөrjәn-rajonyna-tapshyryldy, Театр йылына арналған республика милли театрҙар фестиваль-марафон штандарты Бөрйән районына тапшырылды ,Na,"

Ошо көндәрҙә Учалы районының Комсомольск ҡасабаһы мәҙәниәт йортонда Театр йылына арналған республика милли театрҙар фестиваль-марафоны сиктәрендә Бөрйән районы Яңы Усман мәҙәниәт йортоноң ""Тарауыл"" халыҡ театры артистары Кирәй Мәргән әҫәре буйынса ҡуйылған ""Шомбай"" исемле спектаклде тәҡдим итте. Учалы халҡы бөрйәндәрҙең сығышын бик йылы ҡабул итте.
 Сарала Республика халыҡ ижады үҙәгенең театр сәнғәте буйынса баш белгесе, Башҡортостандың һәм Рәсәйҙең театр эшмәкәрҙәре союздары ағзаһы Тәнзилә Ҡалмырҙина, республиканың Милли әҙәбиәт музейы директоры Гөлдәр Моратова, Учалы районы хакимиәте башлығының социаль сәйәсәт буйынса урынбаҫары Зөһрә Гордиенко, мәҙәниәт бүлеге етәксеһе вазифаһын башҡарыусы Рәфиә Әсәҙуллина, Бөрйән районы мәҙәниәт идаралығы начальнигы Клара Теләүбаева һәм башҡалар ҡатнашты. Һуңынан фестиваль-марафон штандарты Бөрйән районына тапшырылды. 
 ","
	Шаршамбы, 13 март 2019",Яңылыҡтар,Na
https://kulturarb.ru/ba/news/tatar-informda-bashҡort-dәүlәt-akademiya-drama-teatrynyң-ҡazan-gastroldәrenә-baғyshlanғan-matbuғat-konferenciyaһy-uҙҙy, «Татар-информ»да Башҡорт дәүләт академия драма театрының Ҡазан гастролдәренә бағышланған матбуғат конференцияһы уҙҙы ,Na,"

12 мартта «Татар-информ» мәғлүмәт агентлығында М.Ғафури исемендәге Башҡорт дәүләт академия драма театрының Ҡазан гастролдәренә бағышланған матбуғат конференцияһы уҙҙы. Һөйләшеү театрҙың 100 йыллыҡ юбилейы уңайынан апрель айында Ҡазанда үтәсәк гастролдәр хаҡында барҙы.  Татарстан журналистары менән уҙған конференцияла М.Ғафури исемендәге Башҡорт дәүләт академия драма театрының художество етәксеһе, Башҡортостандың халыҡ, Рәсәйҙең атҡаҙанған артисы Олег Ханов, «Зөләйха күҙҙәрен аса» спектаклендә төп ролде башҡарыусы актриса Римма Ҡаһарманова һәм Г.Камал исемендәге Татар дәүләт академия театры директоры Илфир Якупов ҡатнашты.  М.Ғафури исемендәге Башҡорт дәүләт академия драма театрының алмаш гастролдәре 3 – 7 апрелдә Г.Камал исемендәге Татар дәүләт академия театры сәхнәһендә үтәсәк. Гастроль репертуарында — һуңғы йылдарҙа донъя күргән сәхнә әҫәрҙәре: «Урал Батыр» (башҡорт халыҡ эпосы буйынса), «Зөләйха күҙҙәрен аса» (Г.Яхина, Я.Пулинович инсц.), «Баллы, тирәкле Балтирәк» (А.Ишбулдина), «Һөйәһеңме — һөймәйһеңме…» (Ф.Бүләков), «Иң бәхетле төн!..» (А.Касона), «Бәхет хаҡы» (Х.Мөҙәрисова).  Матбуғат конференцияһынан видео: https://youtu.be/f76t2_xCWL8  Гастролдәр репертуарындағы спектаклдәр тураһында видео: https://youtu.be/iH2rm3HmqgU
 ","
	Шаршамбы, 13 март 2019",Яңылыҡтар,Na
https://kulturarb.ru/ba/news/hәjbulla-rajonynda-kvn-ligaһynyң-үҙensәlekle-final-ujyny-үtte, Хәйбулла районында КВН лигаһының үҙенсәлекле финал уйыны үтте ,Na,"

Хәйбуллала бишенсе йыл рәттән Халыҡ-ара ҡатын-ҡыҙҙар көнө алдынан КВН лигаһының финал уйыны үтә. Тәүҙә ярыш һәр ауыл биләмәһендә ойошторола, унан еңеүселәр район кимәлендә сығыш яһай.
 Быйыл биш команда финалда ҡатнашыу хоҡуғын алды. Улар – Йәнтештән “Шаянбикәләр”, Бүребайҙан “Беҙҙең урам ҡыҙҙары”, Яңы Ергәндән “Ете кадр”, Федоровканан “Күңелле ҡыҙҙар” һәм Аҡъярҙың 2-се мәктәбенән “XL Хәйбулла йөҙө”.Хәйбулла районы хакимиәтенең мәҙәниәт бүлеге етәксеһе Лариса Мәмбәтова әйтеүенсә, КВН-да ауылда йәшәгән ҡатын-ҡыҙ бик теләп ҡатнаша, хатта көтөп ала. Улар араһында төрлө һөнәр эйәләре, хужабикәләр бар.
Ҡатын-ҡыҙ шулай уҡ тапҡырлыҡта, зирәклектә көс һынашты, төрлө яҡлап талантын күрһәтте. Әйткәндәй, быйылғы сара Башҡортостандың 100 йыллығына һәм Театр йылына бағышланды.Һәр ярыштың еңеүсеһе була. Баһалама ағзалары гран-приҙы бер тауыштан шаян, дәртле, берҙәм, талантлы “Шаянбикәләр”гә бирҙе.Ҡатнашыусыларҙың барыһына ла маҡтау ҡағыҙҙары, райондың ҡатын-ҡыҙҙар советы әҙерләгән бүләктәр тапшырылды.
 
 
 ","
	Шишәмбе, 12 март 2019",Яңылыҡтар,Na
https://kulturarb.ru/ba/news/berense-respublika-filmy-halyҡ-ara-kinofestivalgә-jyjyna, «Беренсе республика» фильмы халыҡ-ара кинофестивалгә йыйына ,Na,"

“Башинформ” мәғлүмәт агентлығы хәбәр итеүенсә, Булат Йосоповтың «Беренсе республика» нәфис фильмы XII Чебоксар халыҡ-ара кинофестиваленең конкурс программаһында ҡатнашыу өсөн саҡырылған.
XII Чебоксар халыҡ-ара кинофестивале 20-24 майҙа Сыуашстандың баш ҡалаһында уҙа. Фестиваль этник һәм төбәк киноһына арналған.
10 йыл эсендә кинофорум кино белгестәре, режиссерҙар һәм актерҙар араһында популярлыҡ яуланы, уға тиҫтәләрсә мең тамашасы килде. Төрлө йылдарҙа кинофестивалдә Эльдар Рязанов, Ирина Муравьева, Лидия Федосеева-Шукшина, Михаил Ефремов, Ирина Скобцева-Бондарчук, Дмитрий Астрахан, Борис Грачевский, Алексей Герман (кесеһе), Юрий Грымов, Сергей Фетисов, Никита Высоцкий, Алексей Нилов, Семен Фурман, Григорий Гладков, Лиза Боярская, Дмитрий Харатьян, Инна Чурикова, Глеб Панфилов, Александр Панкратов-Черный һәм Рәсәй, Ҡаҙағстан, Эстония, Грузия, Азербайжан, Белоруссия, Сербия, Бөйөк Британия, Франция, Болгария, Финляндия, Һиндостан, АҠШ-тан башҡа бик күп актерҙар, режиссерҙар ҡатнашты.
 
 ","
	Шишәмбе, 12 март 2019",Яңылыҡтар,Na
https://kulturarb.ru/ba/news/teatr-jylyna-arnalғan-milli-teatrҙar-respublika-festival-marafonyn-uchaly-rajony-ҡabul-itte, Театр йылына арналған милли театрҙар республика фестиваль-марафонын Учалы районы ҡабул итте ,Na,"

Ошо көндәрҙә Белореттың Инйәр мәҙәниәт йортонда, Театр йылына арналған милли театрҙар республика фестиваль-марафонына ярашлы, Учалы районы Комсомольск моделле мәҙәниәт йортоноң “Уйташ” халыҡ театры артистары яҙыусы Зифа Ҡадирова әҫәре буйынса ҡуйылған “Яҙмышың үҙ ҡулыңда” исемле спектакль тәҡдим итте. Халыҡ сығышты бик йылы ҡабул итте.
 Сарала Белорет районы хакимиәте башлығының беренсе урынбаҫары Илгиз Теләүбаев, Республика халыҡ ижады үҙәгенең театр сәнғәте буйынса баш белгесе, Башҡортостандың атҡаҙанған мәҙәниәт хеҙмәткәре Тәнзилә Ҡалмырҙина, Башҡортостандың халыҡ артисы Рәмилә Сәлимгәрәева, Башҡортостандың атҡаҙанған мәҙәниәт хеҙмәткәре, Учалы районы хакимиәтенең мәҙәниәт бүлеге етәксеһе вазифаһын башҡарыусы Рәфиә Әсәҙуллина һәм башҡалар ҡатнашты.
 Фестиваль-марафон штандарты Белореттан Учалы районына тапшырылды. 
 ","
	Шишәмбе, 12 март 2019",Яңылыҡтар,Na
https://kulturarb.ru/ba/news/salauat-bashҡort-dәүlәt-drama-teatry-jәnnәt-һulyshy-spektakle-menәn-өfөlә," Салауат башҡорт дәүләт драма театры ""Йәннәт һулышы"" спектакле менән Өфөлә  ",Na,"

Башҡортостан Республикаһының 100 йыллығы һәм “Бәләкәй ҡалалар театрҙары” проекты сиктәрендә Өфөлә ҙур мәҙәни сара үтә. ""Берҙәм Рәсәй"" партияһының бәләкәй ҡалалар театрҙарына, балалар театрҙарына ярҙам ниәтендә ойошторған проектының йомғаҡлау саралары 12 марттан 18 мартҡа тиклем уҙа. Баш ҡала сәхнәһендә сығыш яһаған коллективтар араһында Салауат драма театры ла бар.
Бөгөн Мәжит Ғафури исемендәге Башҡорт академия драма театры сәхнәһендә Салауат башҡорт дәүләт драма театры күренекле әҙибә Гөлсирә Ғиззәтуллинаның ""Йәннәт һулышы"" повесы буйынса сәхнәләштерелгән спектаклен тәҡдим итә.
Өфө халҡы һәм ҡунаҡтары сәхнә әҫәренә 12-се һәм 18-се мартта тамаша ҡыла ала.
Билеттар театр кассаһында һатыла. Белешмәләр өсөн тел: 8(347) 272-35-33.
Спектаклдәргә рәхим итегеҙ, дуҫтар!
 
 ","
	Шишәмбе, 12 март 2019",Яңылыҡтар,Na
https://kulturarb.ru/ba/news/әhiәr-hәkimovtyң-romany-bujynsa-ҡujylғan-ҡushtirәk-spektakle-tamashasylar-kүңelenә-hush-kilde, Әхиәр Хәкимовтың романы буйынса ҡуйылған “Ҡуштирәк” спектакле тамашасылар күңеленә хуш килде ,Na,"

Стәрлетамаҡ тамашасыһын театр-концерт берләшмәһе йәнә яңы спектакль менән һөйөндөрҙө. Әхиәр Хәкимовтың романы буйынса ҡуйылған “Ҡуштирәк” спектаклен сәхнәгә Айҙар Зарипов сығарҙы. Инсценировкаһын Стәрлетамаҡта йәшәп ижад итеүсе В.Жеребцов эшләне.
Жанры бер башҡорт ауылында тип нарыҡланһа ла, ябай телгә әйләндергәндә, йырлы-бейеүле комедия. Иртән иртүк ауылға һөрән һалып эшкә ағылыусы һауынсылар, Ҡыҙыл мөйөштәр, кистәрен клубта һинд фильмдары көйҙәренә рәхәтләнеп бейеүҙәр, ҡурҡа-ҡурҡа ғашиҡ булыуҙар, эшлекле кешеләр тураһында был сәхнә әҫәре, ғөмүмән, ваҡиғалар 80-се йылдарға барып тоташа. Премьера тамашасының күңеленә хуш килде.
Бар оҫталыҡтарын һалып ролдәрҙе башҡарыусы артистарыбыҙ –Марат Зөбәйеровҡа, Әлиә Зариповаға, Фәнил Ҡарасуринға, Илфир Баймырҙинға, Рафиҡ Хәсәновҡа, Илгиз Әкимбәтовҡа, Ләйсән Кәримоваға, Илнур Атйетәровҡа, Гөлйемеш Ибраһимоваға, Таһир Фәтҡуллинға, Ирек Ибраһимовҡа, Зиләрә Юлтаеваға, Гөлнара Йәрмиеваға, Айгөл Зөбәйҙуллинаға, Фәрзәнә Ғөбәйҙулинаға, Рәсил Сынбулатовҡа, Револь Ғималовға, Нурзидә Сәлимгәрәеваға алҡыштарын йәлләмәне залда ултырыусылар.
 
 

 ","
	Шишәмбе, 12 март 2019",Яңылыҡтар,Na
https://kulturarb.ru/ba/news/mәskәүҙә-bashҡortostan-respublikaһynyң-100-jyllyғy-uңajynan-koncert-uҙғaryldy,  Мәскәүҙә Башҡортостан Республикаһының 100 йыллығы уңайынан концерт уҙғарылды ,Na,"

Мәскәүҙең Халыҡ-ара музыка йортонда Башҡортостан Республикаһының 100 йыллығы уңайынан ""Башҡортостанда тыуғандар"" тип исемләнгән тантана уҙҙы. Мәҙәни сарала талантлы һәм исемдәре донъяға билдәле яҡташтарыбыҙ ҡатнашты.
“Башҡортостанда тыуғандар” байрам концертына республика Башлығы вазифаһын ваҡытыса башҡарыусы Радий Хәбиров та килде.
 Төбәк етәксеһе фойела халыҡ менән аралашты, журналистарҙың һорауҙарына яуап бирҙе. Был сара Мәскәү хәбәрселәренең дә иғтибарынан ситтә ҡалманы. Улар Башҡортостандың 100 йыллыҡ юбилейы, был байрамдың әһәмиәте, республиканың бөгөнгө үҫеш юлы менән ҡыҙыҡһынды.
Республиканың мәҙәниәт министры Әминә Шафиҡова саҡырыуы буйынса илдең баш ҡалаһына Сибай сәнғәт, художество һәм музыка мәктәптәренең иң талантлы уҡыусылары ла ҡатнашты.
Дәүләт Думаһы депутаты Зариф Байғусҡаров менән осрашыу ойошторолдо.
СССР-ҙың халыҡ артисы Владимир Спиваков етәкселегендәге Рәсәйҙең Милли филармония оркестры, музыканттар Артур Нәзиуллин, Рөстәм Хәмиҙуллин, Тимофей Владимиров, ҡурайсы Роберт Юлдашев, йырсылар Илдар һәм Асҡар Абдразаҡовтар, Диләрә Иҙрисовалар сығыш яһаны.
 
 ","
	Кесе йома, 07 март 2019",Яңылыҡтар,Na
https://kulturarb.ru/ba/news/hәjbulla-rajonynda-sәjfulla-dilmөhәmәtov-prizyna-jәsh-ҡurajsylar-bәjgeһe-үtte, Хәйбулла районында Сәйфулла Дилмөхәмәтов призына йәш ҡурайсылар бәйгеһе үтте ,Na,"

Сарала республика райондарынан 6 ансамбль һәм 28 айырым башҡарыусы ҡатнашҡан.
Милли музыка ҡоралын пропагандалау, һәләтле балаларҙы асыҡлау маҡсатында ойошторолған бәйге 2000-се йылдар башынан уҙғарыла.
Конкурста 12 йәшкә тиклемге ҡатнашыусылар араһында беренсе урынға Сибайҙан Динислам Утарбаев лайыҡ булған, өлкән төркөмдә Хәйбулла районынан Фәтих Үзбәков еңеү яулаған.
Бәйгелә Баймаҡ, Йылайыр, Ейәнсура райондарынан килгән йәш ҡурайсыларҙың да милли музыка ҡоралында уйнау оҫталығы юғары баһаланған.
 
 ","
	Кесе йома, 07 март 2019",Яңылыҡтар,Na
https://kulturarb.ru/ba/news/milli-jәshtәr-teatry-gүzәl-zattarғa-kilә-yaua-komediyaһyn-tәҡdim-itә, Милли йәштәр театры гүзәл заттарға “Килә яуа” комедияһын тәҡдим итә ,Na,"

7-8 мартта Мостай Кәрим исемендәге Милли йәштәр театры Ҡатын-ҡыҙҙар көнө уңайынан гүзәл заттарға “Килә яуа” комедияһын тәҡдим итә.
Спектакль билдәле йырсы, театр актеры Венер Камаловтың быйылғы юбилейына арналған, ул был сәхнә әҫәрендә төп ролде башҡара һәм тамашасыларға йыр-моң өләшергә йыйына.
 Тамашала Аида Күлбаева, Венер Камалов, Лилиә Исҡужина, Нәғим Нурғәлин һәм Рәмзил Сәлмәнов ҡатнаша. Килә яуа” өсөн махсус рәүештә йырҙар яҙылған.
Ир затының шифаханала яңғыҙы ял итеүе нимәгә килтереүе мөмкин?Әгәр ҙә шикләнеүе иҫбатланһа, ҡатыны нимә эшләйәсәк?Рәнйегән ҡатындың үс алыуы нимәгә килтерә ала? Был тарих ни менән бөтөүен һеҙ ошо мажаралы комедияны ҡарағас белә алаһығыҙ.
 ","
	Кесе йома, 07 март 2019",Яңылыҡтар,Na
https://kulturarb.ru/ba/news/bashҡortostan-yaҙyusylar-soyuzy-bүlәkkә-100-kitap-akciyaһyn-iғlan-itә,"  Башҡортостан Яҙыусылар союзы ""Бүләккә - 100 китап!""  акцияһын иғлан итә ",Na,"

Зәйнәб Биишева исемендәге ""Китап""нәшриәтенә быйыл 100 йыл тула. Шул уңай менән Башҡортостан Яҙыусылар союзы ""Бүләккә - 100 китап!"" тигән акция иғлан итә.
Был сараға иң тәүҙә Мифтахетдин Аҡмулла исемендәге Башҡорт дәүләт педагогия университеты студенттары ҡушылды. Артабан уҡыусылар менән осрашыуҙарға яҙыусылар, шағирҙар, авторҙар йәлеп ителәсәк. Теләге булған һәр кем был акцияла ҡатнаша ала. Уның өсөн кемгәлер китап бүләк итеүегеҙҙе фотоға төшөрөргә һәм яҙманың аҫтында #Башҡортостан_Яҙыусылар_союзы#Союз_писателей_Башкортостана #Бүләккә_100_китап #100_книг_в_подарокхештегтарын беркетергә генә кәрәк! 
 
 ","
	Кесе йома, 07 март 2019",Яңылыҡтар,Na
https://kulturarb.ru/ba/news/berense-respublika-filmy-kiң-prokatҡa-syғaryla,  «Беренсе Республика» фильмы киң прокатҡа сығарыла ,Na,"

Кисә,5 мартта «Беренсе Республика» фильмы Өфөнөң ""Родина"" кинотеатрында бөгөн тамашасы хөкөмөнә Булат Йосопов режиссерлығында төшөрөлгән кинотаҫма күрһәтелде.
Картинаны ҡарау әлегә ябыҡ форматта үтте. Тәүгеләрҙән булып уны фильм актерҙары, ижади төркөм һәм киң мәғлүмәт саралары вәкилдәре ҡараны. Фильм киң прокатҡа 17 мартта сығыр тип көтөлә.
Ваҡиғаларҙа Совет иленең тәүге республикаһын төҙөүҙә һәм артабан уның үҫешендә ҡатнашҡан билдәле йәмәғәт эшмәкәрҙәре, ғалим, яҙыусы һәм композиторҙар һүрәтләнә. Улар араһында Һәҙиә менән Ғөбәй Дәүләтшиндар, Дауыт Юлтый, Ғәзиз Әбделмәнов, Зәйтүнә Бикбулатова кеүек тарихи шәхестәр бар. Һәр образды, картинаны ысынбарлыҡҡа тап килтереү өсөн авторҙар бар көсөн һалырға тырышҡан.
 ","
	Шаршамбы, 06 март 2019",Яңылыҡтар,Na
https://kulturarb.ru/ba/news/yaңauyl-rajonynda-ural-batyr-izgelek-hәҡiҡәt-һәm-maturlyҡ-yuly-tip-isemlәngәn-sara-үtte,"  Яңауыл районында “Урал батыр” – изгелек, хәҡиҡәт һәм матурлыҡ юлы” тип исемләнгән сара үтте ",Na,"

Яңауыл районының Яңы Уртауыл ауылында “Урал батыр” – изгелек, хәҡиҡәт һәм матурлыҡ юлы” тип аталған байрам үтте. Мәҙәниәт йорто фойеһында ете эшлекле майҙансыҡ, китап һәм ҡул эштәре күргәҙмәләре ойошторолдо.
 Байрамдың төп өлөшөн асып, имам-хатип Физун Маликов Урал батыр һәм башҡа башҡорт батыр­ҙары рухына доға бағышланы. Ҡат­нашыусыларҙы Яңауыл районы хакимиәте башлығы Илшат Әғзәм улы Вәзиғәтов ихлас сәләмләне. Ул башҡорт халҡының бөйөк ҡо­март­ҡыһының тәрбиәүи ролен билдәләне, Башҡортостан Респуб­лика­һының Башҡорт ҡатын-ҡыҙҙары йәмғиәте рәйесе Гөлнур Ҡолһарина исеменән милли мәҙәниәтте һәм рухиәтте үҫтереүгә өлөш индергән шәхестәргә Маҡтау грамоталары тапшырҙы. Шулай уҡ Яңауыл районының башҡорт ҡатын-ҡыҙҙары ойошмаһы рәйесе Гөлнара Вәлие­ваға “Урал батыр” эпосын йәш быуынға аңлатыу буйынса алып барған эшмәкәрлеге өсөн рәхмәт белдерҙе. 
 
 Яңы Уртауыл мәктәбе уҡыусылары һәм уҡытыусылары тарафынан ете башҡорт ырыуының берҙәмлеген, “Урал батыр” эпосынан өҙөктәрҙе һынландырған сәхнә­ләштереүҙәр тәҡдим ителде. Сарала ҡатнашыусылар Башҡорт автономияһын ойоштороуға һәм үҫтереүгә күп көс һалған арҙаҡлы шәхесебеҙ Хәлим Әмировтың мемориаль таҡтаташына сәскәләр һалды.

 ","
	Шаршамбы, 06 март 2019",Яңылыҡтар,Na
https://kulturarb.ru/ba/news/beloret-rajonynyң-egәҙe-auylynda-mәҙәniәt-jorto-asyldy, Белорет районының Егәҙе ауылында Мәҙәниәт йорто асылды ,Na,"

Белорет районының Егәҙе ауылында 900-гә яҡын кеше йәшәй. Ауыл халҡы йыр-моңға маһир, һәләтле. Клубта төрлө йүнәлештәге туғыҙ түңәрәк эшләй. Әммә быға тиклем егәҙеләрҙе мәҙәниәт усаҡтарының торошо борсой ине. 
 Ошо көндәрҙә ауыл халҡы шатлыҡлы ваҡиға кисерҙе – капиталь ремонттан һуң яңыртылған клуб ишектәрен асты. Егәҙеләрҙәң шатлығын уртаҡлашырға район мәҙәниәт идаралығы начальнигы Ирек Иҫәнғужин килде. Ул мәҙәниәтте үҫтереүгә тос өлөш индергәндәргә Маҡтау ҡағыҙҙары тапшырҙы. 
 ","
	Шаршамбы, 06 март 2019",Яңылыҡтар,Na
https://kulturarb.ru/ba/news/bashҡort-drama-teatry-8-mart-uңajynan-kil-әle-kil-әle-sәmle-yarysh-kүr-әle-tamashaһyn-tәҡdim-itә," Башҡорт драма театры 8 Март уңайынан «Кил әле, кил әле, сәмле ярыш күр әле!..» тамашаһын тәҡдим итә ",Na,"

8 мартта Мәжит Ғафури исемендәге Башҡорт дәүләт академия драма театры барлыҡ коллектив ҡатнашлығында театрлаштырылған тамаша – «Кил әле, кил әле, сәмле ярыш күр әле!..» ҙур концертын тәҡдим итә.  
Өлкән артистарҙы театр йәштәре үҙенсәлекле ярышҡа саҡыра – театрҙа кем төп ролдәрҙә уйнарға тейеш, тамашасылар ҡайһы быуын артистарын нығыраҡ ярата, кемгә ҡайнар алҡыштар яуа? Был бәйгелә һәр быуын артистары сәмле, дәртле сығыш яһай, популяр, моңло йырҙар, спектаклдәрҙән өҙөктәр, бейеү, юмор – был көндө сәхнәлә халыҡ яратҡан, тамашасы көтөп алған музыкаль тамаша буласаҡ.  
Концертта ҡатнашалар: Фидан Ғафаров, Нурия Ирсаева, Илсөйәр Ғәзетдинова, Сара Буранбаева, Илдар Ғүмәров, Алһыу Бәхтиева, Римма Ҡаһарманова, Руслан Хайсаров, Рәзифә Динмөхәмәтова, Алһыу Ғәлина-Ғафарова, Азамат Ғафаров, Алмас Әмиров, Гөлнара Әмирова, Урал Әминов, Гөлфиә Рафиҡова, Илсур Байымов, Артур Ҡунаҡбаев, Юлиә Ғәләүетдинова, Светлана Хәкимова, Сәғиҙулла Байегет, Ирек Булатов, Руслан Ғәлимов, Фирғәт Ғарипов, Фирҙәүс Ғиззәтуллина, Шәүрә Дилмөхәмәтова, Рәүис Заһитов, Гөлмирә Исмәғилева, Артур Кәбиров, Гөлнара Ҡаҙаҡбаева, Юнир Ҡоланбаев, Гүзәл Маликова, Хәким Мортазин, Фәнис Рәхмәтов, Илдар Сәйетов, Суфия Ҡорбанғәлиева, Айнур Ситдиҡов, Миңзәлә Хәйруллина, Рәмзиә Хисамова, Тәнзилә Хисамова, Әхәт Хөсәйенов, Эльвира Юнысова, Азат Вәлитов, Алмаз Йосопов, Ринат Баймырҙин.
 ","
	Шаршамбы, 06 март 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһynda-tarih-tөpkөlөnәn-urғylyp-aҡҡan-oҙon-kөj-tamashaһy-uҙғaryla, Башҡорт дәүләт филармонияһында «Тарих төпкөлөнән урғылып аҡҡан оҙон-көй» тамашаһы уҙғарыла ,Na,"

Башҡорт дәүләт филармонияһы «Халҡым мираҫы – оҙон-көй» концерттар циклын дауам итә. 15 мартта «Тарих төпкөлөнән урғылып аҡҡан оҙон-көй» тамашаһы уҙасаҡ.
Оҙон-көйҙө башҡарыу сәнғәте башҡорт халҡының быуындан-быуынға тапшырылып килгән һәм бөгөн дә үҙенең абруйын һис тә юғалтмаған ата-бабалар мираҫы. Ошо сәнғәтте һаҡлау, үҫтереү, уға ҡарата ихтибарҙы арттырыу, уны бар донъяға танытыу маҡсатында филармониябыҙҙа байтаҡ эштәр башҡарыла. 
   15мартта үтәсәк милли байрамда ла оҙон-көйҙөң бай мәҙәни тарихы, уның моңо, киңлеге менән танышырһығыҙ. Халҡыбыҙҙың феномены булған йырҙарҙы Башҡортостандың халыҡ артисы Азамат Тимеров, Башҡортостандың атҡаҙанған артисы Миңзифа Исҡужина, Татарстандың атҡаҙанған артисы Айгөл Һағынбаева һәм халы-ара, республика конкурстары лауреаты Марсель Ҡотоев, Таһир Сәйфуллин исемендәге Дәүләт академия хор капеллаһы башҡарыуында ишетерһегеҙ. Музыкаль яҡтан кисәне  республикабыҙҙың Халыҡ музыка ҡоралдары милли оркестры биҙәйәсәк.
 
 ","
	Шишәмбе, 05 март 2019",Яңылыҡтар,Na
https://kulturarb.ru/ba/news/tәteshlelә-kүrҙem-shishmәlәre-shiғriәt-festivale-ojoshtoroldo, Тәтешлелә «Күрҙем шишмәләре» шиғриәт фестивале ойошторолдо ,Na,"

Республиканың йөҙ йыллығына һәм Мостай Кәрим тыуыуға 100 йыл тулыуға арналған «Күрҙем шишмәләре» шиғриәт фестивалендә Балтас, Асҡын һәм Яңауыл райондарында йәшәүселәр ҡатнашты. Шулай уҡ Татарстан, Пермь крайы һәм Свердлов өлкәһе вәкилдәре лә фестивалгә саҡырылғайны. Сара танылған драматург, шағир Әнғәм Атнабаевтың тыуған ауылында ун икенсе тапҡыр ойошторолдо.
Конкурсанттар Мостай Кәрим менән Әнғәм Атнабаевтың шиғырҙарын һөйләп ишеттерҙе.
Фестиваль сиктәрендә Әнғәм Атнабаев район премияһы лауреаттары билдәләнде. Шулай уҡ сарала ҡатнашыусыларға билдәле драматургтың яңыртылған музейына сәйәхәт ойошторолдо.
 
 ","
	Шишәмбе, 05 март 2019",Яңылыҡтар,Na
https://kulturarb.ru/ba/news/bashҡortostan-kinostudiyaһy-saptar-filmyn-tөshөrә, “Башҡортостан” киностудияһы “Саптар” фильмын төшөрә  ,Na,"

“Башҡортостан” киностудияһы Бөйөк Ватан һуғышы йылдарында Мәскәүҙе һаҡлау тураһында “Саптар” исемле ҡыҫҡа метражлы фильм төшөрә башланы. 
 Сценарий авторҙары – Роман Пожидаев һәм Зөһрә Бураҡаева. Режиссер – Роман Пожидаев, оператор-ҡуйыусы – Рияз Исхаҡов, рәссам – Айгөл Байрамғолова, фильм директоры – Алина Шакирова.
“Фильмдың сюжеты Мәскәүҙе һаҡлағанда минең олатайым, башҡорт шағиры, офицер, Ҡыҙыл Йондоҙ ордены кавалеры Хәниф Кәрим менән булған ысын тарихҡа нигеҙләнгән, – ти режиссер. – Ул һуғыштың беренсе көнөнән алып Еңеүгә тиклем ҡатнашҡан, Берлинғаса еткән”.
 “Саптар”ҙың нигеҙендә – Хәниф Кәримдең ҡамауҙа ҡалған разведка төркөмө хаҡында хәтирәләре. Лейтенант Кәримов ролен башҡорт актеры һәм режиссеры Илсур Ҡаҙаҡбаев башҡара.
 ","
	Шишәмбе, 05 март 2019",Яңылыҡтар,Na
https://kulturarb.ru/ba/news/stәrlebash-rajonynda-bauyrһaҡ-bajramy-үtte," Стәрлебаш районында  ""Бауырһаҡ"" байрамы үтте ",Na,"

Башҡортостандың 100 йыллығына һәм Бөтә донъя фольклориадаһына әҙерлек сиктәрендә ойошторолған сарала Күгәрсен, Ишембай, Мәләүез, Көйөргәҙе, Федоровка, Стәрлебаш райондары, Стәрлетамаҡ ҡалаһы вәкилдәре әүҙем ҡатнашты.
Стәрлебаш районы мәҙәниәт йортонда Бауырһаҡ байрамы үтте
Оҫталар әҙерләгән йомро, дүрткел, оҙонса, эре һәм ваҡ бауырһаҡ, башҡорт балы, уйын ҡоралы-ҡумыҙ, милли биҙәүестәр, баҫылған быйма күргәҙмәләре ойошторолдо. Халҡыбыҙҙың ""Килен төшөрөү"", ""Ҡаршы туй"" йолалары, балалар ижад йортоноң ""Аманат"" фольклор коллективы сығышы, моңло йырҙар, дәртле бейеүҙәр байрам дәрте өҫтәне.
 
 ","
	Шишәмбе, 05 март 2019",Яңылыҡтар,Na
https://kulturarb.ru/ba/news/toratau-kongress-hollynda-ҡatyn-ҡyҙ-millәt-әsәһe-konkursyna-jomғaҡ-yaһaldy, Торатау” Конгресс-Холлында «Ҡатын-ҡыҙ -милләт әсәһе» конкурсына йомғаҡ яһалды ,Na,"

Башҡортостанда «Ҡатын-ҡыҙ -милләт әсәһе» конкурсы өсөнсө тапҡыр үткәрелә. 4 мартта республикабыҙҙың арҙаҡлы ҡатын-ҡыҙҙары “Торатау” Конгресс-Холлында оло йыйынға йыйылды.
Башҡорт ҡатын-ҡыҙҙары йәмғиәте рәйесе Гөлнур Ҡолһарина әйтеүенсә, йылдан-йыл конкурстың абруйы, ҡатнашыусылар һаны арта. Быйыл географияһы киңәйгән, республиканың күп райондары ҡушылған. Гүзәл заттарҙы Ҡатын-ҡыҙ – ғалимә, Ҡатын-ҡыҙ-лидер, эшҡыуар,оҫтабикә, үрнәк, оло йәштәге ҡатын-ҡыҙ, йәш йәмәғәтсе номинацияларында билдәләнеләр.
Конкурсҡа бөтәһе 300 заявка ҡабул ителгән. Ойоштороусылар әйтеүенсә, дәғүәселәрҙең һәр береһе көслө, шул уҡ ваҡытта нескә лә, ғаилә усағын һаҡлаусы ла һәм социаль-сәйәси өлкәлә әүҙем тормош алып барыусы ла. Бар өлкәләрҙә юғары ҡаҙаныштарға өлгәшкәндәргә Рабиға Ҡушаева исемендәге миҙал тапшырылды.
 
 ","
	Шишәмбе, 05 март 2019",Яңылыҡтар,Na
https://kulturarb.ru/ba/news/23-mart-bashҡortostan-respublikaһy-ojoshtorolouғa-100-jyl,  23 март- Башҡортостан республикаһы ойошторолоуға 100 йыл ,Na,"

23 март көнө Башҡортостан республикаһы 100 йыллығын билдәләй. Республика буйлап милли-мәҙәни программалар үтәсәк.
Тиҙҙән баш ҡалала ""Туғанлыҡ"" халыҡ-ара төрки телле театрҙар, ""Евразия йөрәге"" халыҡ-ара сәнғәт фестивале кеүек ҙур күләмдәге проекттар уҙғарыласаҡ. 23 март көнөндә шулай уҡ мәҙәни саралар уҙғарыу ҡаралған.
Асҡар һәм Илдар Абдразаҡовтар, Земфира Рамаҙанова, Алһыу Сафина, Юрий Шевчук, Юрий Шатунов кеүек билдәле яҡташтарыбыҙ ҙа бар. 16 мартта Булат Йосоповтың режиссерлығында төшөрөлгән ""Беренсе республика"" фильмы күрһәтеләсәк. Июндә Бөтә донъя башҡорттары Ҡоролтайы уҙғарыласаҡ.
 ","
	Дүшәмбе, 04 март 2019",Яңылыҡтар,Na
https://kulturarb.ru/ba/news/tyuғan-ilkәjemde-danlajym-audiokitaby-donya-kүrҙe, «Тыуған илкәйемде данлайым» аудиокитабы донъя күрҙе ,Na,"

«Башинформ» агентлығы хәбәр итеүенсә, күптән түгел Өфөлә «Тыуған илкәйемде данлайым» аудиокитабының исем туйы уҙҙы. Баҫманы «Юлдаш» радиоһының ижади коллективы әҙерләгән.
Аудиокитапҡа 100 шағир тауышы ингән. Баҫманың данаһы — 2000.
«Башҡортостанда йәшәгән халыҡтар үҙ тарихын ҡәҙерләп һаҡлай, уның менән ғорурлана. Тарихи ҡиммәттәрен быуындан-быуынға тапшыра килә. Ошо ҡәҙерле хазинаның бер өлөшө беҙҙең аудиофондта һаҡлана. Яҙмалар архивын булдырыу, радио хеҙмәткәрҙәренең төрлө замандағы тапшырыуҙарын, әҫәрҙәрен бөртөкләп йыйылған алтындай туплай барыу һөҙөмтәһендә бөгөн беҙ уникаль яҙмаларҙы яңынан тыңлай, төрлө быуын шәхестәренең, әҙиптәр һәм сәнғәт әһелдәренең тауыштарын ишетә алабыҙ», — тип билдәләне «Башҡортостан» телерадиокомпанияһы дәүләт унитар предприятиеһы директоры урынбаҫары Тәнзилә Үлмәҫбаева.
«Юлдаш» радиоһы республикабыҙҙың 100 йыллығы алдынан әҙәбиәт һөйөүселәргә үҙенсәлекле бүләк әҙерләне. Заманында радио студияһында үҙ әҫәрҙәрен уҡыған Рәшит Ниғмәти, Сәләх Кулибай, Рәми Ғарипов, Зәйнәб Биишева, Яҡуп Ҡолмой, Мостай Кәрим, Әнғәм Атнабаев, Ғәзим Шафиҡов һәм башҡа бик күп әҙиптәрҙең әйтер һүҙен туплап «Тыуған илкәйемде данлайым» исемле аудиокитап сығарҙы. Шиғырҙар 1956 йылдан башлап 2018 йылға тиклем яҙылған. Йыйылыусылар Кәтибә Кинйәбулатованың һуңғы яҙмаларының береһен, Хәким Ғиләжевтың, Ғәзим Шафиҡовтың тауыштарын тыңланы.
«Тыуған илкәйемде данлайым» аудиокитабы Башҡортостан Башлығының республикабыҙ халыҡтарының телдәрен һаҡлауға һәм үҫтереүгә тәғәйенләнгән грантына сығарылды.
 ","
	Дүшәмбе, 04 март 2019",Яңылыҡтар,Na
https://kulturarb.ru/ba/news/tujmazy-tatar-drama-teatrynda-rima-klyucharevanyң-yubilej-tantanaһy-uҙҙy, Туймазы татар драма театрында Рима Ключареваның юбилей тантанаһы уҙҙы ,Na,"

28 февралдә театрҙың тәүге актрисаларының береһе, Башҡортостандың атҡҙанған артисткаһы Рима Шәһит ҡыҙы Ключареваның юбилейы уңайынан бенефис-Бөйөк Ватан һуғышы осорон, һуғыштан һуңғы йылдарҙы үҙ эсенә алған спектаклдә юбиляр бер аяныслы совет һалдатының әсәһен уйнаны.
 Сәхнә әҫәре ҙур уңыш менән үтте. Улдары өсөн йәнен бирергә әҙер әсә образы тамашасыларға көслө тәьҫир итте. Рима Ключареваны ҡотларға бик күп ҡунактар килгәйне, ҡала етәкселеге исеменән Туймазы районы хәҡимиәтенең эштәр менән идара итеүсе Дилә Мөхәммәт ҡыҙы Арсланова сәләмләне.
“Тыуған яҡ” гәзитенең баш мөхәррире Юлия Рамазан ҡыҙы Дәүләтбаева, Туймазы ҡалаһы администрацияһынан Совет секретаре Нәфисә Әғзәм ҡыҙы Нәғимова, эшҡыуарҙар исеменән, татар театрын һөйөүсе Светлана Назим ҡыҙы Нәғимова, Россия Дәүләте Думаһы депутаты Шәйхетдинов Рифат Ғабдулхаҡ улының ярҙамсыһы Бадалова Зәния Фәнраз ҡыҙы Рима Шәһит ҡыҙы Ключареваға матур теләктәрен еткерҙеләр.
Театр директоры Фирҙәт Ғәбидуллин Башҡортостан Республикаһының Мәҙәниәт министры Әминә Ивний ҡыҙы Шафикованың ҡотлау хатын уҡып ишеттерҙе.
 
 ","
	Дүшәмбе, 04 март 2019",Яңылыҡтар,Na
https://kulturarb.ru/ba/news/bash-ҡalala-balalar-hory-koncerty-үtte, Баш ҡалала Балалар хоры концерты үтте ,Na,"

Өфөлә үткән Балалар хоры концерты Башҡортостандың 100 йыллығына бағышланды. Вокалистарҙың хор коллективында республиканың 20 ҡала-районынан килгән 600 балалар милли симфоник оркестры оҙатыуында башҡорт һәм рус йырҙарын ишеттерҙе.
Сарала Республиканың хор жанрын үҫтергән балалар музыка һәм сәнғәт мәктәптәре, Ғәзиз Әлмөхәмәтов исемендәге республика гимназия-интернаты, Башҡорт дәүләт опера һәм балет театрының опера студия тәрбиәләнеүселәре ҡатнашты.
Дирижер пультында Мәскәү ҡалаһының Ҙур театрынан Дмитрий Крюков сығыш яһаны. Концертта барлығы 18 йыр яңғыраны.
Республика Балалар хоры БР Мәҙәниәт министрлығы ҡатнашлығында барлыҡҡа килде. Ул 2014 йылда яҙ айында республикала музыка мәктәптәренең хор коллективтары араһында үткән конкурс еңеүселәренән төҙөлдө.
 ","
	Дүшәмбе, 04 март 2019",Яңылыҡтар,Na
https://kulturarb.ru/ba/news/bөgөn-өfөlә-bashҡortostandyң-100-jyllyғy-uңajynan-balalar-hory-syғysh-yaһaj, Бөгөн Өфөлә Башҡортостандың 100 йыллығы уңайынан Балалар хоры сығыш яһай ,Na,"

Бөгөн, 1 мартта Башҡортостандың 100 йыллығы уңайынан Өфөлә Балалар хоры сығыш яһаясаҡ. “Йырлайым һиңә, Республика” тип аталған концерт Башҡорт дәүләт опера һәм балет театры сәхнәһендә уҙа. Проекттың художество етәксеһе – Бөтә Рәсәй хор йәмғиәтенең Башҡортостандағы филиалы етәксеһе Алһыу Хәсбиуллина.
 Башҡортостандың 600 йәш таланты тыуған төйәге тураһында йырлаясаҡ. Кисәне балалар Рәсәйҙең һәм Башҡортостандың гимндарын башҡарып аса.
 Хор Башҡортостандың Милли симфоник оркестрына ҡушылып йырлаясаҡ. Оркестрҙың пульты артында – Рәсәй дәүләт академия симфоник капеллаһы һәм дәүләт академия Ҙур театры дирижеры Дмитрий Крюков.
 Башҡортостандың Балалар хоры республика Мәҙәниәт министры Әминә Шафиҡованың тәҡдиме менән 2014 йылда булдырыла. Унда музыка һәм сәнғәт мәктәптәре коллективтарының, Ғәзиз Әлмөхәмәтов исемендәге Республика гимназия-интернатының, Башҡорт дәүләт опера һәм балет театры ҡарамағындағы Балалар опера студияһының иң яҡшы тауышлы тәрбиәләнеүселәре тупланған.  

 ","
	Йома, 01 март 2019",Яңылыҡтар,Na
https://kulturarb.ru/ba/news/hәjbulla-rajonynda-sәjfulla-dilmөhәmәtov-prizyna-jәsh-ҡurajsylar-konkursy-uҙғaryldy, Хәйбулла районында Сәйфулла Дилмөхәмәтов призына йәш ҡурайсылар конкурсы уҙғарылды ,Na,"

Хәйбулла районында арҙаҡлы шәхес Йомабай Иҫәнбаев көндәре, Ҡурай байрамдары даими уҙғарыла. Һуңғы йылдарҙа хәйбуллалар йәнә бер күркәм йолаға нигеҙ һалды: Башҡортостандың атҡаҙанған мәҙәниәт хеҙмәткәре, республика конкурстары лауреаты, Бөтә Союз халыҡ ижады фестивале лауреаты, райондың Почетлы гражданы, бөтөн ғүмерен сәнғәткә бәйләгән, һуңғы һулышына тиклем ҡулынан ҡурайын төшөрмәгән Сәйфулла Дилмөхәмәтовтың рухына бағышлап, уның исемендәге призға йәш ҡурайсылар конкурсы үтте.
 Хәйбулла районы хакимиәтенең мәҙәниәт бүлеге етәксеһе Лариса Мәмбәтова әйтеүенсә, сарала алты ансамбль һәм 28 айырым башҡарыусы ҡатнашҡан. Ярышта Баймаҡ, Сибай ҡалалары, Хәйбулла, Йылайыр, Баймаҡ районының йәш ҡурайсылары сығыш яһаған.
 – Конкурстың төп маҡсаты – башҡорт музыка ҡоралын пропагандалау, һәләтле йәштәрҙе асыҡлап, уларҙың башҡарыу оҫталығын күтәреү, ансамблдәр араһында үҙ-ара ижади бәйләнеш булдырыу, күрше райондыҡылар менән танышыу һәм республика кимәлендә үткәреләсәк ҡурайсылар конкурсына әҙерләнеү, – ти Лариса Рәшит ҡыҙы.
 Сәйфулла Дилмөхәмәтов исемендәге призға үткәрелгән ярышта беренсе урынды 12 йәшкә тиклемгеләрҙән Динислам Утарбаев (Сибай), унан өлкәндәр араһында Хәйбулла районынан Фәтих Үзбәков һәм “Үҫәргән” ҡурайсылар ансамбле (икеһенең дә етәксеһе – Илдар Юнысов) алды.
 Шулай уҡ “Ҡурайға булған һөйөү”, “Өмөт”, “Еңеүгә ынтылыш” номинациялары буйынса еңеүселәр билдәләнде.
 Йәш оҫталарҙы ҡасандыр үҙҙәре үк Сәйфулла Дилмөхәмәтовтың уҡыусылары булған, бөгөн үҫеп килгән быуынға һөнәр үҙенсәлектәрен төшөндөргән күренекле ҡурайсылар Нурғәле Кейекбирҙин, Илдар Юнысов, Нәзиф Ишемғолов һәм район мәҙәниәт йортоноң халыҡ ижады буйынса методисы Миңзифа Ишемғолова баһаланы.
 
 ","
	Йома, 01 март 2019",Яңылыҡтар,Na
https://kulturarb.ru/ba/news/milli-muzejҙa-әҙәbi-ҡunaҡhana-siktәrendә-yaҙyusylar-menәn-osrashyu-үtte, Милли музейҙа «Әҙәби ҡунаҡхана» сиктәрендә яҙыусылар менән осрашыу үтте ,Na,"

Башҡортостан Республикаһының Милли музейында «Әҙәби ҡунаҡхана» сиктәрендә яҙыусылар менән осрашыу үтте. Ул «Йәш быуында экологик мәҙәниәт» тигән темаға арналғайны. Был темаға фекер алышыу өсөн шағир, журналист, Башҡортостан Республикаһының Яҙыусылары ойошмаһы рәйесе урынбаҫары Рәшит Зәйнуллин, шағир һәм прозаик, Өфөнөң 68-се һанлы лицейының башҡорт теле һәм әҙәбиәте уҡытыусыһы Ринат Сөләймәнов, шағир һәм журналист, «Һәнәк»-«Вилы» журналының яуаплы сәркәтибе Илгиз Ишбулатов саҡырылды. 
 Был сара шағир һәм яҙыусыларҙың ижады менән таныштырыуҙан тыш ҡунаҡтарға ижади мөхиткә булышлыҡ итеү мөмкинлеге лә бирә. Сөнки бында улар үҙҙәре әҙәбиәттә барған ижади хәл хаҡында фекер алышалар, саҡырылған шағирҙарға, яҙыусыларға һорауҙар бирәләр һәм уларҙың ижадына үҙҙәренең ҡарашын еткерәләр. 
 Башта сарала ҡатнашыусыларға башҡорт һәм рус телендә тәбрикләү һүҙҙәре менән Башҡортостан Республикаһының Милли музейының генераль директоры урынбаҫарҙары Илгиз Хәйруллин менән Сергей Севастьянов сығыш яһаны. 
 Рәшит Зәйнуллин ҡунаҡтарҙы Башҡортостан Республикаһының Яҙыусылар ойошмаһының эшмәкәрлеге менән ҡыҫҡаса таныштырып үтте һәм үҙенең бала саҡта яҙған, тыуған яҡ тәбиғәтенә бағышланған шиғырҙарын уҡып ишеттерҙе. Ул балаларҙы ижад итергә, Башҡортостан Республикаһының Яҙыусылар ойошмаһы, матбуғат саралары ойошторған ижади конкурстарҙа, проекттарҙа ҡатнашырға өндәне. 
 Ринат Сөләймәнов башҡорт теле һәм әҙәбиәте уҡытыусыһы булараҡ мәктәп уҡыусыларын ижади юҫыҡҡа йүнәлтеү серҙәре менән уртаҡлашты, үҙенең тәбиғәткә һәм бөгөнгө экологик мөхиткә ҡағылған шиғырҙарын уҡып ишеттерҙе. 
 Шағир һәм журналист Илгиз Ишбулатов сығышын 9-сы синыфта уҡыған сағында яҙған «Сит планета ҡунағы» шиғыры менән башлап ебәрҙе. Был шиғыр саф эсәр һыуҙың ҡиммәтлеге, тәбиғәт ресурстарының һаҡһыҙ ҡулланыуҙың катастрофа менән янауы, планетаның экологик киләсәге тик унда йәшәүселәр ҡулында икәнлеге хаҡында һөйләй. 
 Әҙәби ҡунаҡханала ҡатнашыусылар саҡырылған шағир һәм яҙыусыларҙың ижадына ҡағылышлы һорауҙар бирҙеләр. Ринат Сөләймәнов Әҙәби ҡунаҡханала иң актив ҡатнашыусыларҙы үҙенең китаптары менән бүләкләне. 
 Сара барышында ҡунаҡтар өсөн ҡурайҙа башҡорт халыҡ көйө «Буранбай» яңғыраны. Был музыкаль әҫәр сараны алып барыусы Башҡортостан Республикаһының Милли музейының ғилми хеҙмәткәре Илдар Шәрипов тарафынан башҡарылды.
Сара тамамланғас Әҙәби ҡунаҡханала ҡатнашыусылар өсөн фотосессия һәм Башҡортостан Республикаһының Милли музейы күргәҙмәләрен ҡарау ойошторолдо.
                       
 ","
	Йома, 01 март 2019",Яңылыҡтар,Na
https://kulturarb.ru/ba/news/bөgөn-өfөlә-bashҡortostan-tarihy-bittәre-festival-marafony-siktәrendә-krasnokama-rajony-syғysh-yaһaj, Бөгөн Өфөлә “Башҡортостан тарихы биттәре” фестиваль-марафоны сиктәрендә Краснокама районы сығыш яһай ,Na,"

Республикала “Башҡортостан тарихы биттәре” фестиваль-марафоны дауам итә. Бөгөн Өфө сәхнәһендә Хөсәйен Әхмәтов исемендәге Башҡорт дәүләт филармонияһында халыҡ ижады фестиваль-марафон сиктәрендә Краснокама районы презентациялана.
Краснокама районында тыуып үҫкән, тамырҙары ошо районға барып тоташҡан һәр милләт вәкиле осрашыуға саҡырыла.
Башҡорт дәүләт филармонияһы сәхнәһендә райондың иң яҡшы ижади коллективтары сығыш яһаясаҡ, фойела милли ризыҡтар һәм сувенирҙар, сәнәғәт ойошмалары тауарҙары күргәҙмәһе, Краснокаманың данлы үткәне һәм бөгөнгөһөнә арналған экспозиция тәҡдим ителәсәк.
Сараға рәхим итегеҙ, инеү бушлай. 
Краснокама районы- ике оло йылға – Кама менән Ағиҙел осрашҡан ерҙә урынлашҡан. 2010 йылғы Бөтә Рәсәй халыҡ иҫәбен алыу мәғлүмәттәре буйынса районда  башҡорттар — 31,3 %, мариҙар — 26,5 %, татарҙар — 25,8 %, урыҫтар — 14,7 %, башҡа милләт вәкилдәре йәшәй.
 
 ","
	Кесе йома, 28 февраль 2019",Яңылыҡтар,Na
https://kulturarb.ru/ba/news/bөgөn-rәsәjҙeң-atҡaҙanғan-bashҡortostandyң-halyҡ-artisy-sufiya-ҡorbanғәlievanyң-yubilej-benefisy," Бөгөн Рәсәйҙең атҡаҙанған, Башҡортостандың халыҡ артисы Суфия Ҡорбанғәлиеваның юбилей бенефисы  ",Na,"

Бөгөн, 28-се февралдә Мәжит Ғафури исемендәге Башҡорт дәүләт академия драма театрында Рәсәйҙең атҡаҙанған, Башҡортостандың халыҡ артисы Суфия Ҡорбанғәлиеваның юбилей бенефисы үтә.
Тамашасыларға актрисаның юбилейы уңайынан «Иң бәхетле төн» (А.Касон) мелодрамаһы күрһәтеләсәк. Спектаклде сәхнәгә ҡуйыусы – Олег Ханов, рәссам – Альберт Нестеров, композитор – Урал Иҙелбаев.
Суфия Ҡорбанғәлиеваның героиняһы егерме йыл элек өйҙән сығып киткән ейәнен көтөп, уның ҡайтырына өмөт итеп йәшәй. Эйе, тап өмөт уны йәшәтеп килә – шул турала белгән ҡарты уға ғәйепһеҙ юғалған ейәне исеменән хаттар яҙа, уның тормошо тураһында бермә-бер һөйләп бара. Тормош шулай “ялған хаттар” менән дауам итер ине лә, бер көн килеп ысын ейәненән телеграмма килә… Күп тә үтмәй ейән ҡайтып килгән карап диңгеҙ төбөнә китә… Ҡатынының өмөтөн өҙмәү өсөн Ҡарт рухи ярҙам менән шөғөлләнеүсе контораға мөрәжәғәт итә, унда эшләүсе сәнғәтсә фекер йөрөтөүсе хеҙмәткәрҙәр ярҙамға ашыға… Өләсәй үҙ ейәнен танырмы? Ейәненең һәр аҙымын белгән өләсәйҙең һынауҙарын “яңы ейән” нисек үтер? Ә иң сетереклеһе – ысын ейәндең килеп сығыуы…
Мажараларға, юморға, көтөлмәгән хәл-ваҡиғаларға ҡоролған әҫәр беҙҙең тормошҡа ауаздаш: бәхет көткәндәр – бәхетле булһын, кешене йәшәткән өмөт һүнмәһен…
Ролдәрҙе -Илсөйәр Ғәзетдинова, Светлана Хәкимова, Әхәт Хөсәйенов, Рәзифә Динмөхәмәтова, Сәғиҙулла Байегетов, Фирҙәүес Ғиззәтуллина, Ринат Баймырҙин, Гөлмирә Исмәғилева , Милена Ишаева, Руслан Хайсаров башҡара.
 ","
	Кесе йома, 28 февраль 2019",Яңылыҡтар,Na
https://kulturarb.ru/ba/news/kitap-nәshriәtendә-ғәlim-hisamovtyң-shaҡaj-burany-isemle-yaңy-kitaby-donya-kүrҙe, “Китап” нәшриәтендә Ғәлим Хисамовтың «Шаҡай бураны» исемле яңы китабы  донъя күрҙе ,Na,"

Күптән түгел Ғәлим Хисамовтың «Шаҡай бураны» исемле яңы китабы баҫтырылды. Баҫма Хөкүмәт ярҙамы менән донъя күрҙе.
Киң ҡатлам уҡыусыларына тәғәйенләнгән өр-яңы баҫмала Башҡортостан автономияһын барлыҡҡа килтереү өсөн көрәш ваҡиғалары һүрәтләнә. Ул бынан бер быуат элек Башҡортостанда барған ваҡиғаларға арнала. Яҙыусы быуат башында барған сәйәси осор тураһында яҙа.
Тарихтан билдәле булыуынса, батша хөкүмәте тарҡалып, Николай II киткәс, ваҡытлы хөкүмәт власть башына килә, Рәсәй бөтөнләй икенсе сәйәси юлға, үҙгәрештәр осорона аяҡ баҫа. Ғәлим Хисамов тап ошо осорҙо «Шаҡай бураны» романы аша тасуир итә. Автор романда революция осоронда барған башҡорт милли хәрәкәте ваҡиғаларын ябай халыҡ вәкилдәре һәм күренекле шәхестәр образдары аша ла бирә. Күҙаллауыбыҙса, Нурсәлих, Насретдин образдары аша Шәйехзада Бабич, Муса Мортазин прототиптары асыҡ сағылыш таба. Яҙыусы документаль рәүештә Шәйехзада Бабичтың яҙмышын тулыһынса ҡабатламай, шулай ҙа тормошоноң ҡатмарлы мәлдәрен төрлө яҡлап сағылдыра алыуға өлгәшкән. Нурсәлих образы менән бер рәттән шул осорҙа сығып килгән «Ваҡыт», «Шура», «Аҡмулла», «Ҡармаҡ» гәзит һәм журналдарының да урынын билдәләй автор. Әҫәрҙә Зәки Вәлиди образына ҙур урын бирелә.  Әҫәрҙә ваҡытлы хөкүмәттең власҡа килеүе, хәл-ваҡиғаларҙың ағышы төрлө урында: Петроградта, Ырымбурҙа, Өфөлә, Силәбелә, Ташкентта, хатта Көҙәндә һүрәтләнә. Шул яғы менән ул әҫәр уҡыусыһының иғтибарын үҙенә йүнәлтә һәм шуның менән дә композиция төҙөлөшө отошло булып тора. Ғәлим Хисамов «Шаҡай бураны» әҫәрендә милләтебеҙ яҙмышында иң драматик урындарҙың береһен биләгән дәүерҙе бөтә дөрөҫлөгөндә асып һала.
 ","
	Кесе йома, 28 февраль 2019",Яңылыҡтар,Na
https://kulturarb.ru/ba/news/өfөlә-ғabdulla-tuҡajғa-һәjkәl-ҡujylasaҡ-2, Өфөлә Ғабдулла Туҡайға һәйкәл ҡуйыласаҡ ,Na,"

Өфө ""Нур"" татар театры эргәһендә билдәле шағир Ғабдулла Туҡайға һәйкәл ҡуйыласаҡ.Ижади конкурс һөҙөмтәләре буйынса скульптор Владимир Дворниктың эше иң яҡшыһы тип танылған.
Объектты асыу тантанаһы ағымдағы йылдың апрель айына тәғәйенләнгән. Был турала 84-се гимназияһында үткән татар теле һәм әҙәбиәте уҡытыусылары семинарында ла әйтелде.
Шулай уҡ май айында татарҙарҙың милли-мәҙәни автономияһы ун йыллыҡ юбилейын да билдәләй. Күләмле сараға илдең ҡырҡ төбәгенән ҡунаҡтар саҡырылған.
 ","
	Кесе йома, 28 февраль 2019",Яңылыҡтар,Na
https://kulturarb.ru/ba/news/өfө-ҡalaһynda-stәrletamaҡ-dәүlәt-teatr-koncert-berlәshmәһeneң-gastroldәre-үtәsәk, Өфө ҡалаһында Стәрлетамаҡ дәүләт театр-концерт берләшмәһенең гастролдәре үтәсәк ,Na,"

Тиҙҙән 11 – 13 мартта Өфө ҡалаһында Стәрлетамаҡ дәүләт театр-концерт берләшмәһенең гастролдәре үтәсәк.
 11 мартта “Башҡортостан” дәүләт концерт залында Өфө тамашасылары “Урал легендалары” мюзиклын күреп ҡыуаныр. Артабан тамашалар “Нур” татар дәүләт драма театры сәхнәһендә уҙасаҡ. 12 мартта Мөхәмәтша Буранғоловтың бынан бер быуат элек сәхнәләштерелгән данлыҡлы “Ашҡаҙар” музыкаль драмаһы тәҡдим ителәсәк.
Шулай уҡ Спартак Ильясовтың “Биғылый” романы буйынса сәхнәләштерелгән тамашаһынан ситтә ҡалмағыҙ. Спектаклдәргә рәхим итегеҙ!
 ","
	Кесе йома, 28 февраль 2019",Яңылыҡтар,Na
https://kulturarb.ru/ba/news/fәjzi-ғәskәrov-isemendәge-dәүlәt-akademiya-halyҡ-bejeүҙәre-ansamble-respublika-һәm-rәsәj-tөbәktәre-bujlap-gastroldә, Фәйзи Ғәскәров исемендәге дәүләт академия халыҡ бейеүҙәре ансамбле республика һәм Рәсәй төбәктәре буйлап гастролдә ,Na,"

Фәйзи Ғәскәров исемендәге дәүләт академия халыҡ бейеүҙәре ансамбленең матбуғат хеҙмәте хәбәр итеүенсә, коллектив республика һәм Рәсәй төбәктәре буйлап гастролгә юлланған.
Гастролдәр Башҡортостан Республиканың 100 йыллығына һәм ансамблдең 80 йыллығына арнала.
Бейеү коллетивы Белоретта, Магнитогорск, Учалы, –Сибай, Баймаҡ ҡалаларында сығыш яһаясаҡ.
Программаға легендар Фәйзи Ғәскәров ҡуйған бейеүҙәре һәм донъя халыҡтарының сағыу сәнғәт өлгөләре ингән.
 
 ","
	Шаршамбы, 27 февраль 2019",Яңылыҡтар,Na
https://kulturarb.ru/ba/news/xvii-tөbәk-ara-ilһam-shishmәlәre-2019-shiғriәt-festivalenә-ғarizalar-ҡabul-itelә, XVII Төбәк-ара “Илһам шишмәләре - 2019” шиғриәт фестиваленә ғаризалар ҡабул ителә ,Na,"

XVII Төбәк-ара “Илһам шишмәләре - 2019” шиғриәт фестивален ойоштороусылар – БР Бәләбәй районы муниципаль районы хакимиәте, Башҡортостан Республикаһы Мәҙәниәт министрлығы, Башҡортостан Республикаһы Яҙыусылар союзы. 
Конкурс ике этапта уҙғарыла. Беренсе этап – 1 февралдән 1 мартҡа тиклем.  Икенсе этапта түбәндәге номинациялар буйынса лауреаттар (гран-при, бер беренсе, ике икенсе һәм өс өсөнсө урындар) һәм дипломанттар билдәләнә:  * “Шағир һәм заман” (рус, башҡорт, татар һәм сыуаш телдәрендә яҙған авторҙар өсөн айырым 4 номинация);  * “Тыуған яҡтың гүзәллеген мәңге күреп туймамын!” (Башҡортостан Республикаһының 100 йыллығына арналған);  * “Заман һаҡлай алтын фекерҙәрҙе” (Мостай Кәримдең 100 йыллығына арналған);  * “Бар донъя – театр, беҙ барыбыҙ – унда ирекһеҙҙән актерҙар...”  * “Фестиваль асышы”;  * “Заман башҡа, заң башҡа”  * “Мөхәббәт – ул шундай изге хис...”;  * “Был көндәрҙең даны һүрелмәҫ” (Бөйөк Ватан һуғышында халыҡ ҡаһарманлығын данлаған авторҙар өсөн);  * “Яратырға, ышанырға һәм йәшәргә” (йәшәү мөмикнлектәре сикле авторҙар һәм Бөйөк Ватан һуғышы ветерандары өсөн);  * ”Балалар өсөн яҙам”;  * “Ҡанат ҡуйҙы миңә фестиваль”;  * ”Тоғролоҡ һәм бурыс ялҡыны бөйөк юлыбыҙҙы яҡтыртһын!” (Фәтих Кәримдең 110 йыллығына арналған). 
Икенсе этап һөҙөмтәләре буйынса жюри иғлан ителгән барлыҡ номинациялар буйынса урындар бирмәҫкә мөмкин. Икенсе этапты уҙған ҡатнашыусыларҙы ойоштороу комитеты фестивалдең өсөнсө этабында ҡатнашырға саҡыра. 
Фестивалдең ойоштороу комитеты ҡатнашыуға заявкаларҙы һәм ижади эштәрҙе урындағы жюриҙың (газеталар редакцияларының, әҙәби берләшмәләренең) тәҡдим итеү хаты менән ҡабул итә, унда шағир тураһында мәғлүмәттәр булырға тейеш: тематика, ижад үҙенсәлеге, рекомендациялар һ.б.
Заявкаларҙы ойоштороу комитеты түбәндәге адрес буйынса ҡабул итә: 452000, Башҡортостан Республикаһы, Бәләбәй ҡалаһы, Кесе Туғай урамы (Мало-Луговая), 53а, “Бәләбәй хәбәрҙәре” газетаһы редакцияһы.  Электрон почта (е-mail): Этот адрес электронной почты защищён от спам-ботов. У вас должен быть включен JavaScript для просмотра.  Телефондар: (34786) 3-23-02, 3-17-02, 3-42-67, 4-23-58, 4-09-25. 

 ","
	Шаршамбы, 27 февраль 2019",Яңылыҡтар,Na
https://kulturarb.ru/ba/news/jylajyrҙa-erle-halyҡtar-mәҙәniәte-i-bөtә-rәsәj-festivale-uҙғaryldy, Йылайырҙа “Ерле халыҡтар мәҙәниәте” I Бөтә Рәсәй фестивале уҙғарылды ,Na,"

Үткән аҙна аҙағында Йылайыр мәҙәниәт һәм ял үҙәгендә “Ерле халыҡтар мәҙәниәте” I Бөтә Рәсәй фестивале уҙғарылды. Сара Халыҡ-ара ерле халыҡтар телдәренә бағышланып, ЮНЕСКО Ассоциацияланған мәктәптәр, ЮНЕСКО кафедралары, ЮНЕСКО клубы дуҫтары һәм башҡа белем биреү учреждениелары ҡатнашлығында үтте.
 Фестивалдә Йылайыр районы хакимиәте башлығы Илгиз Лирман улы Фәтҡуллин, Башҡортостан Республикаһы мәғариф министрлығының милли белем биреү, төбәк-ара хеҙмәттәшлек һәм мәктәп әсбаптарын сығарыу бүлеге баш белгес-эксперты Гөлназ Йәүҙәт ҡыҙы Усманова, ЮНЕСКО Ассоциацияланған мәктәптәре проектының Башҡортостан төбәк координаторы, баш белгес Людмила Михайловна Богуславская, Башҡортостан Республикаһының ЮНЕСКО эштәре буйынса комитетының яуаплы секретары Заһир Өлфәт улы Йомағужин, Өфө ҡалаһының В.М.Комаров исемендәге балалар ижад һарайы директорының  уҡытыу-тәрбиә эштәре буйынса урынбаҫары Светлана Петровна Самойлова, ЮНЕСКО Ассоциацияланған мәктәптәре һәм ЮНЕСКО дуҫтары клубы уҡыусылары, Рәсәй һәм Башҡортостан вуздары студенттары ҡатнашты.  Башта фестивалдә ҡатнашыусылар Ш.Бабич һәйкәленә сәскә һалып, шағирҙы бер минут тынлыҡ менән иҫкә алды. Артабан сара район мәҙәниәт һәм ял үҙәгендә дауам итте. Фестиваль ҡунаҡтары милли аш-һыу, халыҡ кәсептәре күргәҙмәләре менән танышты.

 ","
	Шаршамбы, 27 февраль 2019",Яңылыҡтар,Na
https://kulturarb.ru/ba/news/bashҡortostandyң-әҙәbiәt-muzejҙary-jyjyntyғy-donya-kүrҙe, «Башҡортостандың әҙәбиәт музейҙары» йыйынтығы донъя күрҙе ,Na,"

Зәйнәб Биишева исемендәге “Китап” нәшриәтендә Фәнис Янышевтың яҙыусылар музейына арналған «Башҡортостандың әҙәбиәт музейҙары» йыйынтығы донъя күрҙе.
Йыйынтыҡта һәр әҙиптең музейы ғына түгел, ә унда тупланған материалдар аша яҙыусының биографияһы, китаптарпының яҙылыу тарихы, йәмғиәттә тотҡан урыны хаҡында ла өр-яңы мәғлүмәттәргә юлығаһың. Сөнки автор һәр музейҙың йөкмәткеһен яҡшы белә, ундағы мәғлүмәттәр менән бик оҫта эш итә. Фәнис Янышевтың «Шиғриәт йондоҙо»,  «Нур сәсеп тора»  һәм башҡа яҙмалары айырым художестволы әҫәргә яҡын. Йор телмсәре, бай һүҙе менән уҡыусыларҙы ылыҡтырып тора.  Китаптың төп үҙенсәлеклк бер яғы – Башҡортостан менән бәйле башҡа милләт әҙиптәренең дә музейҙары менән дан тота. «Быуаттар аша сәй    әхәт» исемле мәҡәләлә С.Т. Аксаковтың Өфөләге йорт-музейында булһаҡ, Надеждино ауылындағы Аксаковтарҙың ғаилә музейы дворян нәҫеле менән таныштыра.  «Рухы йәшәй күңелдәрҙә» тигән мәҡәләһендә бөйөк рус шағирәһе Марина Цветаеваның рухи булмышы тулыһынса асыла. Трагик яҙмышлы шағирә беҙҙең республика һәм халҡы менән бәйле байтаҡ иҫтәлектәр һаҡлай.  «Наспиҙар балҡытып, һағышҡа һалдың халҡыңды» тигән мәҡәләлә сыуаш классик шағиры Константин Ивановтың тыуған ере – Бәләбәйҙәге музейы менән таныштыра. Ыҫлаҡбаш ауылындағы музейҙа Сыуаш Республикаһынан, Ульянов, Һамар, Һарытау өлкәләренән килгән ҡунаҡтар менән май айында ҙур шиғриәт байрамы уҙғарылыуы ла мәртәбә генә өҫтәй. Был йыйынтыҡ менән танышып сыҡҡас, республикабыҙҙың төрлө төбәктәрендә булғандай булаһың. Тап һүҙ сәнғәтенең йөҙөк ҡашына әүерелгән шәхестәр музейҙары бар халыҡты ылыҡтырып, күңелдәргә рухи күперҙәр һала.  (Зәки Әлибаев, Башҡортостан Яҙыусылар союзы рәйесе).
 Китапта барлығы 22 Әҙәбиәт музейы хаҡында  ҡыҫҡаса белешмә бирелә. Йыйынтыҡ башҡорт, рус һәм инглиз телдәрендә донъя күрҙе.
 ","
	Шаршамбы, 27 февраль 2019",Яңылыҡтар,Na
https://kulturarb.ru/ba/news/өfөlә-ҡatyn-ҡyҙ-millәt-әsәһe-bәjgeһe-eңeүselәre-tәbriklәnәsәk, Өфөлә «Ҡатын-ҡыҙ – милләт әсәһе» бәйгеһе еңеүселәре тәбрикләнәсәк ,Na,"

Башҡортостанда «Ҡатын-ҡыҙ — милләт әсәһе» республика конкурсы өсөнсө йыл рәттән уҙғарылып килә. Сараны ойоштороусылар: Республика Башҡорт ҡатын-ҡыҙҙары йәмғиәте, “Берҙәм Рәсәй” Бөтә Рәсәй сәйәси партияһы, Халыҡтар дуҫлығы йорто.
Бөгөн, 27 февралдә “Башинформ” мәғлүмәт агентлығында уҙған конференцияла Республика Башҡорт ҡатын-ҡыҙҙары йәмғиәте рәйесе, Дәүләт Йыйылышы - Ҡоролтай депутаты Гөлнур Ҡолһарина, ""Берҙәм Рәсәй"" сәйәси партияһының Башҡортостан төбәк бүлексәһе башҡарма комитеты етәксеһе урынбаҫары Гөлнара Кирәева һәм режиссер Екатерина Рафай ҡатнашты.
Быйылғы сара Башҡортостан Республикаһының 100 йыллығына арналып уҙғарыла. Конкурс еңеүселәренә Башҡорт ҡатын-ҡыҙҙары берләшмәһе ойошторған Рабиға Ҡушаева исемендәге миҙал тапшырыласаҡ, ти Гөлнур Ғәлинур ҡыҙы.
Бәйгегә республика райондарынан һәм ҡалаларынан ғына түгел, Рәсәй төбәктәренән йәмәғәтселәр, активистар һәм инициативалы профессиональ ҡатын-ҡыҙҙар эштәрен тәҡдим иткән. Күбеһенсә сарала оло йәштәге ханымдар ҡатнашыу теләге белдергән, Әбйәлил районынан бүләкләү тантанаһына киләсәк ҡатнашыусы апайға 87 йәш.
Конкурс 3 ай дауамында район һәм ҡала этаптарында уҙғарылған. Муниципаль этаптарҙа еңеүселәр республика финалына саҡырылған. Бүләкләү тантанаһы һәм финал сараһы 4 мартта “Торатау” Конгресс-Холында уҙасаҡ. Тантаналы концертта Линар Дәүләтбаев етәкселегендәге Башҡортостан Республикаһының Халыҡ музыка ҡоралдары милли оркестры, күренекле һәм билдәле сәхнә йондоҙҙарының ҡатнашыуы көтөлә. Шулай уҡ сара сиктәрендә күргәҙмә ойоштороу ҡаралған, оҫта ҡуллы ҡатын-ҡыҙҙарҙың эштәре менән танышыу мөмкинселеге буласаҡ.
Барлығы бәйгегә 300 ҙән артыҡ ғариза ҡабул ителгән. Еңеүселәр 10 номинация буйынса тәбрикләнәсәк: «Мәҙәниәттә –ҡатын-ҡыҙ», «Ҡатын--әсә», « Ҡатын-ҡыҙ-лидер», «Ҡатын-ҡыҙ-ғалимә», «Ҡатын-ҡыҙ-уҡытыусы», «Ҡатын-ҡыҙ- эшҡыуар», «Ҡатын-ҡыҙ-ҡул оҫтаһы»,«Ҡатын-ҡыҙ-йыл өлгөһө», «Оло йәштәге ҡатын-ҡыҙ», «Иң йәш йәмәғәтсе».
Конкурстың маҡсаты һәм бурысы: ҡатын-ҡыҙҙың йәмәғәт эшен активлаштырыу, халыҡтың рухи-әхлаҡи ҡиммәттәрен күтәреү, ҡатын-ҡыҙ эшмәкәрлеген баһалау, ҡатын-ҡыҙҙың йәмғиәттәге статусын күтәреү һәм ғаилә традицияларын тергеҙеү.
 
 ","
	Шаршамбы, 27 февраль 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһy-iң-yaҡshy-kөn-2-proektyn-tәҡdim-itә,   Башҡорт дәүләт филармонияһы  «Иң яҡшы көн- 2» проектын тәҡдим итә ,Na,"

Хөсәйен Әхмәтов исемендәге Башҡорт дәүләт филармонияһы быйыл үҙенең 80-се ижад миҙгелен билдәләй.
Мәртәбәле датаның Башҡортостан республикаһының ойошторолоуына 100 йыл тулыуға арналған мәлгә тура килеүе, мәҙәни усаҡтын юбилейына тағы ла әһәмиәт өҫтәй. Миҙгел дауамында филармонияла береһенән-береһе сағыуыраҡ тамашалар уҙғарыла. Байтаҡ яңы проекттар барлыҡҡа килде: «8 кистә 80 йондоҙло йыл», «Оҙон-көй» концерттар циклдары, камера музыкаһы фестивале һәм башҡалар.
Филармонияла 2-се март үтәсәк «ИҢ ЯҠШЫ КӨН - 2» проекты ла тап ошо оло датаға арналған. Был көндө республиканың төп мәҙәни усаҡтарының береһе музыкаль марафон иғлан итә. Бындай киң сараны филармония икенсе тапҡыр ойоштора. Тәүге тапҡыр был проект 2017 йылда ҙур уңыш менән үткәйне. Баш ҡала халҡы һәм ҡунаҡтары өсөн филармония ишектәре иртәнге 11-ҙән киске 10-ға тиклем асыҡ буласаҡ. Сөнки тап ошо ғына көндә тамашасылар төрлө жанрҙағы - классиканан алып джаз, этника һәм эстрада йүнәлешендәге 10 концерт ҡарай аласаҡ.
Х.Әхмәтов исемендәге Башҡорт дәүләт филармонияһының ИҢ ЯҠШЫ КӨН - 2 марафонында мәҙәниәт усағының иң яҡшы солистары, коллективтары, ижади көстәре ҡатнаша. Байрамға килгән һәр тамашасыны үҙенсәлекле бүләктәр, төрлө оҫталыҡ дәрестәре көтә. Балалар өсөн айырым программа ҡаралған. Бынан тыш яратҡан артистар менән осрашып, фотоға төшөп, уларҙан автограф алыу мөмкинселеге лә буласаҡ. Бер һүҙ менән әйткәндә, музыкаль марафонды ойоштороусылар был көндө филармонияға килгән һәр кем күңеленә хуш килгән концерт ҡарап, рәхәтләнеп ял итеп ҡайта аласаҡ, тип вәғәҙә итә. 
«Иң яҡшы көн»дө тәүгеләрҙән булып сәхнәгә йәш йондоҙҙар: ФИЛАРМОНИЯНЫҢ БАЛАЛАР АКАДЕМИЯҺЫ – халыҡ-ара, Рәсәй һәм республика конкурстары еңеүселәре «Салауат» бейеү студияһы (етәкселәре Маргарита һәм Рөстәм Ғәндәлиповтар) һәм МАЛАЙҘАР ХОР КАПЕЛЛАҺЫ (етәксеһе Клим Калитов) сығасаҡ. 
Артабан инде филармония артистары музыка һөйөүселәрҙең иң кескәйҙәрен - өс йәшкә тиклем балаларҙы көтөп ҡала. Бына инде алтынсы миҙгел ҙур уңыш менән барған «МУЗЫКАНЫ БЕРГӘ ТЫҢЛАЙБЫҘ» проекты был көндө үҙ тамашасыларына йәнә сағыу программа әҙерләй. 
Ә инде джаз һөйөүселәрҙе 13:00 сәғәттә Олег Ҡасымов етәкселегендәге ЭСТРАДА-ДЖАЗ ОРКЕСТРЫ менән йәнле осрашыу, 16:00 сәғәттә ОЛЕГ КИРЕЕВтың «ОРЛАН» джаз ансамблеҡатнашлығында «ҠОМ ФАНТАЗИЯ»һы проекты тәҡдим ителәсәк. Ике коллектив та джаз өлкәһенән иң популяр булған көйҙәрҙән торған концерт әҙерләй. 
 
 ","
	Шишәмбе, 26 февраль 2019",Яңылыҡтар,Na
https://kulturarb.ru/ba/news/ashҡaҙar-muzykal-dramaһy-өfө-sәhnәһendә, “Ашҡаҙар” музыкаль драмаһы - Өфө сәхнәһендә ,Na,"

12 мартта Стәрлетамаҡ театр-концерт берләшмәһенең Башҡорт драма театры М.Буранғоловтың “Ашҡаҙар” музыкаль драмаһы менән Өфөлә сығыш яһай.
 Спектакль бер юлы өс мөһим ваҡиғаға – Башҡортостан Республикаһы ойошторолоуына һәм Башҡорт дәүләт академия драма театрына нигеҙ һалыныуға 100 йыл тулыуға, “Ашҡаҙар” пьесаһы авторы, күренекле шәхес Мөхәмәтша Буранғоловтың 130 йыллығына арнала. 
 “Ашҡаҙар”ҙың үҙенсәлеге шунда: унда сюжет һыҙығы икәү. Тәүгеһе Мөхәмәтша Буранғоловты эҙәрлекләү, Стәрлетамаҡта беренсе башҡорт театры асыу мәлдәрен һынландыра һәм тамашасыны талғын ғына йыр тарихына алып инеп китә. Икенсе сюжет һыҙығы Таңһылыу менән Йомағолдоң аяныслы мөхәббәт тарихы, социаль тигеҙһеҙлек хаҡында бәйән итеп кенә ҡалмай, халҡыбыҙҙың йолаларын, ғөрөф-ғәҙәттәрен сағыу, еренә еткереп һүрәтләй. 
 Стәрлетамаҡ театр-концерт берләшмәһенең матбуғат хеҙмәте хәбәр итеүенсә, премьераһының сағыу биҙәктәре: Мөхәмәтша Буранғолов ролен башҡарған Рафиҡ Хәсәнов, бер юлы ике ролде уйнауы, секунд эсендә бер кешенән икенсеһенә әүерелеү һәләте менән барыһын да хайран ҡалдырған Марат Зөбәйеров, баҫалҡы ла, сая ла, тыйнаҡ та, ҡыйыу ҙа, нәзәкәтле лә, батыр ҙа Таңһылыу образын тыуҙырған Резеда Әмәкәсова, Вәлиулла Мортазин-Иманский менән Йомағолдо уйнаған Илфир Баймырҙин һәм башҡалар.
 
 ","
	Шишәмбе, 26 февраль 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһynda-halyҡ-izhady-festival-marafon-siktәrendә-miәkә-rajony-syғysh-yaһayasaҡ, Башҡорт дәүләт филармонияһында халыҡ ижады фестиваль-марафон сиктәрендә Миәкә районы сығыш яһаясаҡ ,Na,"

Республикала “Башҡортостан тарихы биттәре” фестиваль-марафоны дауам итә. Бөгөн Өфө сәхнәһендә Хөсәйен Әхмәтов исемендәге Башҡорт дәүләт филармонияһында халыҡ ижады фестиваль-марафон сиктәрендә Иглин районы сығыш яһаясаҡ.
Миәкә районында тыуып үҫкән, тамырҙары ошо районға барып тоташҡан һәр милләт вәкилен осрашыуға саҡырыла.
Башҡорт дәүләт филармонияһы сәхнәһендә райондың иң яҡшы ижади коллективтары сығыш яһаясаҡ, фойела милли ризыҡтар һәм сувенирҙар, сәнәғәт ойошмалары тауарҙары күргәҙмәһе, Миәкәнәң данлы үткәне һәм бөгөнгөһөнә арналған экспозиция тәҡдим ителәсәк.
Сараға рәхим итегеҙ, киске сәғәт 6-ла башлана, инеү бушлай. 

 ","
	Шишәмбе, 26 февраль 2019",Яңылыҡтар,Na
https://kulturarb.ru/ba/news/stәrletamaҡ-teatr-koncert-berlәshmәһe-yaңy-tamasha-menәn-һөjөndөrәsәk, Стәрлетамаҡ театр-концерт берләшмәһе яңы тамаша менән һөйөндөрәсәк ,Na,"

""Ашҡаҙар"" башҡорт эстрада-фольклор төркөмө тамашасыларға яңы проект тәҡдим итә. Был юлы ижади коллектив күренекле фольклорсы Розалиә Солтангәрәева менән берлектә ""Рух асылы"" тип исемләнгән театрлаштырылған тамаша әҙерләгән.
Башҡортостандың 100 йыллығына арналған премьера 28 февралгә билдәләнгән. Башҡорт халыҡ йолалары, ғөрөф-ғәҙәттәре менән байытылған сағыу тамаша тыуған илгә дан йырлай.
 
 ","
	Шишәмбе, 26 февраль 2019",Яңылыҡтар,Na
https://kulturarb.ru/ba/news/өfөlә-bashҡortostan-turaһynda-poema-isemle-tamasha-kөtөlә, Өфөлә «Башҡортостан тураһында поэма» исемле тамаша көтөлә ,Na,"

23 мартта «Башҡортостан» дәүләт концерт залында республиканың 100 йыллығына арналған «Башҡортостан тураһында поэма» исемле тантаналы концерт уҙасаҡ.
Ойоштороусылар хәбәр итеүенсә, концерт шиғри формала төҙөлә һәм бер нисә блоктан тора. Шулай уҡ лазер шоуы һәм Башҡортостан тураһында ролик күрһәтеләсәк.
Сарала Ф.Ғәскәров исемендәге ансамбль, «Мираҫ» йыр һәм бейеү фольклор ансамбле, Башҡорт опера һәм балет театры солистары, Милли симфоник оркестр, Милли халыҡ уйын ҡоралдары оркестры, Дәүләт академия хор капеллаһы, Стәрлетамаҡ театр-концерт берләшмәһенең бейеү театры, Нефтекама дәүләт филармонияһы сығыш яһай. Асҡар һәм Илдар Абдразаҡовтар, Алһыу Сафина, Роберт Юлдашев, Радик Юлъяҡшин, «Голос» шоуы финалсылары Рушана Вәлиева, Наҙгөл Отузова ҡатнашасаҡ.
 
 ","
	Шишәмбе, 26 февраль 2019",Яңылыҡтар,Na
https://kulturarb.ru/ba/news/bөgөn-rsfsr-ҙyң-һәm-sssr-ҙyң-halyҡ-artisy-gөlli-aryҫlan-ҡyҙy-mөbәrәkovany-һuңғy-yulғa-oҙattylar, Бөгөн РСФСР-ҙың һәм СССР-ҙың халыҡ артисы  Гөлли Арыҫлан ҡыҙы Мөбәрәкованы һуңғы юлға оҙаттылар ,Na,"

Бөгөн РСФСР-ҙың һәм СССР-ҙың халыҡ артисы, С.Юлаев исемендәге дәүләт премияһы лауреаты, Өфө ҡалаһының почетлы гражданины ГӨЛЛИ АРЫҪЛАН ҠЫҘЫ МӨБӘРӘКОВА ны һуңғы юлға оҙаттылар.
Траур митингыһын Мәҙәниәт министры Әминә Шафиҡова алып барҙы.
Башҡортостан Республикаһы Башлығы вазифаһын ваҡытлыса башҡарыусы Радий Хәбиров үҙ телмәрендә Гөлли Арыҫлан ҡыҙының ижадына ҡарата тәрән ихтирамын белдерҙе. 
Бөгөн хушлашыу һүҙҙәрен шулай уҡ Өфө ҡала Советы рәйесе  Трофимов Валерий Николаевич, Белорет районы хакимиәте башлығы вазифаһын ваҡытлыса башҡарыусы Тляубаев Ильгиз Сафа ул, Башҡортостан театр эшмәкәрҙәре союзы рәйесе  Абушахманов Әхтәм Әхәт улы, Рәсәйҙең атҡаҙанған, Татарстандың халыҡ артисы, профессор, Г.Камал исемендәге Татар дәүләт академия драма театры актеры Наиль Дунаев, Гөлли Арыҫлан ҡыҙының улы Аяз Сафин, Башҡортостан Диниә назараты рәйесе, мөфтөй Нурмухәмәт хәҙрәт  Ниғмәтуллин, М.Ғафури исемендәге Башҡорт академия драма театрының художество етәксеһе Олег Закир улы Ханов әйтте. 
 «Көтмәгәндә тормош беҙҙең аранан иң ҡәҙерле кешеләрҙе тартып ала. Һәм беҙҙең тирәлә ҙур бушлыҡ ҡала. Бына ошо бушлыҡ күңелебеҙҙә һыҙланыу тыуҙыра һәм был һыҙланыу туҡтамай дауам итә. Гөлли Арыҫлан ҡыҙының китеүе ошондай хистәр тыуҙырҙы. «Мин барыбер Ҡазан гастролдәренә барырға тейешмен. Мин тырышам. Һеҙ үҙегеҙҙе һаҡлағыҙ, коллективҡа ҙур сәләм» — тине ике көн элек миңә телефон аша Гөлли Арыҫлан ҡыҙы.  Беҙҙең коллектив йәтим ҡалды. Сөнки ошо көндән алып Гөлли Мөбәрәкова беҙгә булған һөйөүе, йылылығы, ярҙамға әҙер булып булып торған, әйткән йылы һүҙҙәре менән беҙҙең менән башҡаса булмаясаҡ. Әлбиттә, беҙ спектаклдәребеҙҙе уйнарбыҙ, сәхнәгә сығарырбыҙ, тик ҡәҙерлебеҙ Гөлли Арыҫлан ҡыҙы беҙҙең менән бергә башҡаса сәхнәгә сыҡмаясаҡ. Ул — бөйөк актриса, уҡытыусы, ҙур йөрәкле кеше булып ҡала. Уны юҡҡа ғына «Ағинәй» тип атамағандарҙыр. Уның уйнаған ролдәре беҙҙең театр тарихына алтын хәрефтәр менән яҙылған. Гөлли Арыҫлан ҡыҙы Мөбәрәкова  беҙҙең һәр беребеҙҙең йөрәгендә. Ауыр тупрағың еңел булһын, Гөлли Арыҫлан ҡыҙы…», — тине Олег Закир улы. 
“Башҡорт академия драма театры йөҙ йыллығын билдәләргә әҙерләнгән ваҡытта Гөлли Арыҫлан ҡыҙының уның китеп барыуы-ҙур юғалтыу. Беҙҙең быуын аңында Гөлли Арыҫлан ҡыҙы булмышы, уның образдары һаҡланасаҡ.Заман шундай ашығыс, электорника заманы, йәшәү ритмы ныҡ артты, күп ваҡыт ултырып һөйләшә алмайбыҙ, бер-беребеҙгә йылы һүҙҙәр әйтә алмайбыҙ. Бына ошондай ауыр ваҡытта туҡтап ҡалабыҙ һәм уйланабыҙ һәм кешенең ҡәҙерен тағы ла ҙурыраҡ баһалайбыҙ. Тыныс йоҡла, Гөлли Арыҫлан ҡыҙы! Һеҙҙең образығыҙҙы, булмышығыҙҙы киләсәккә еткереү өсөн тырышып эшләйәсәкбеҙ! Ауыр тупрағың еңел булһын!-тине үҙ телмәрендә Башҡортостандың халыҡ артисы, республиканың театр эшмәкәрҙәре союзы рәйесе Әхтәм Абушахманов.
«Башҡортостан Республикаһы бөгөн оло юғалтыу кисерҙе. Беҙҙең аранан яратҡан актрисабыҙ  китте. Гөлли Арыҫлан ҡыҙының уйнаған ролдәре, эшләгән эштәре,  кешелек һәм сәнғәт донъяһында яҡты эҙе ҡалды. Рухың шат, йәнең йәннәттә булһын, хөрмәтле Гөлли Арыҫлан ҡыҙы!» — тип траур митингыһын тамамланы БР-ҙың  мәҙәниәт министры Әминә Ивний ҡыҙы.
Донъя кимәлендә танылған оло шәхестең, башҡорт театрына һуңғы көнөнә тиклем фиҙаҡәр хеҙмәт иткән ижадсының донъя ҡуйыуы театр сәнғәте өсөн ҙур юғалтыу. 
Халыҡ артисының исеме халыҡ күңелендә йәшәр, яҡты рухы беҙҙең йөрәктәрҙә мәңге һаҡланыр.
Гөлли Мөбәрәкованы һуңғы юлға Рафаэль Сафиндың “Теләк” шиғыры менән оҙаттылар.
Ҡарайым да ҡайсаҡ Ағиҙелгә,
уралып та ятҡан Уралға,
Һөйләшәһем килә улар менән,
өндәшәһем килә уларға.
 
- Мин тыуғанмын бары кеше булып,
ғүмер баҡый һеҙгә көнләшәм.
Һеҙ ул мәңге йәшәр заттан да бит,
кеше ғүмере - янып һүнер шәм.
 
Миңә тиклем күпме яҡты шәмдәр
янғандар ҙа һүнеп ҡуйғандар.
Миңә лә бит килер ул һүнер көн,
Һүнер минән һуң да тыуғандар.
 


 ","
	Йома, 22 февраль 2019",Яңылыҡтар,Na
https://kulturarb.ru/ba/news/bashҡortostan-mәҙәniәt-ministrlyғynyң-kiңәjtelgәn-kollegiya-ultyryshy-үtte, Башҡортостан Мәҙәниәт министрлығының киңәйтелгән коллегия ултырышы үтте ,Na,"

Сара СССР-ҙың халыҡ артисы Гөлли Мөбәрәкованы бер минут тынлыҡ менән иҫкә алыуҙан башланды. Мәҙәниәт министрлығының коллегия ултырышында коллегия ағзалары, район һәм ҡала хакимиәте башлыҡтарының социаль эш буйынса урынбаҫарҙары һәм мәҙәниәт бүлеге начальниктары, республика мәҙәниәт һәм сәнғәт учреждениелары, ижтимағи ойошма һәм ижади берекмәләре етәкселәре ҡатнашты.
Уҙған 2018 йыл йомғаҡтары барланды һәм 2019 йылға маҡсаттар билдәләнде.
Театр йылына бәйле республикала бик күп маҡсаттар билдәләнгән. Улар араһында мәҙәниәт учреждениеларының матди-техник базаһын ремонтлау, төҙөкләндереү кеүек бурыстар бар.
Башҡортостандың мәҙәниәт министры Әминә Шафиҡова әйтеүенсә, 2019-20 йылдарҙа федераль проекттарҙы ғәмәлгә ашырыласаҡ. Уларҙың сиктәрендә Башҡорт дәүләт ҡурсаҡ театры һәм рус драма театры биналары ремонтланасаҡ.
 
 ","
	Йома, 22 февраль 2019",Яңылыҡтар,Na
https://kulturarb.ru/ba/news/syңғyҙhandyң-aҡ-boloto-spektakldeң-premeraһy-anshlag-menәn-үtte, «Сыңғыҙхандың аҡ болото» спектаклдең премьераһы аншлаг менән үтте ,Na,"

М.Ғафури исемендәге Башҡорт академия драма театрында яңы сәхнә әҫәре — «Сыңғыҙхандың аҡ болото» исемле спектаклдең премьераһы аншлаг менән үтте.
Сыңғыҙ Айытматовтың «Сыңғыҙхандың аҡ болото» әҫәрен режиссер Мөсәлим Күлбаев сәхнәләштергән. Яҙыусының «Быуаттан да оҙон көн» романының тәүге вариантына инмәй ҡалған, һуңынан ғына өҫтәлеп киткән «Сыңғыҙхандың аҡ болото» исемле бүлек буйынса сәхнә версияһын Елена Баранчикова яҙған. Ҡуйыусы төркөмдә — балетмейстер Ирина Филиппова (Мәскәү), рәссам Альберт Нестеров, композитор Урал Иҙелбаев, рәссам–яҡтыртыусы Илшат Саяхов. 
 «Хикәйәттә Сыңғыҙ Айытматов Сынғыҙхан образын ыңғай яҡтан да, кире яҡтан да күрһәтә. Автор геройҙың эске борсолоуҙарын, икеләнеүҙәрен, ғазапланыуын уҡыусының күҙ алдына баҫтыра. Ләкин барыбер Сыңғыҙхан – палач, ер яулап алыусы. Төп фекере – власть һәм һуғышҡа ҡаршы мөхәббәт һәм яҡшылыҡ аша көрәшеү була», — ти Мөсәлим Күлбаев. 
 Төп ролдә – Рәсәйҙең һәм Башҡортостандың халыҡ артисы, С.Юлаев ис.дәүләт премияһы лауреаты Хөрмәтулла Үтәшев. 
 «Сыңғыҙхан — ул көслө хөкүмәт башлығы. Мин уны кешелекле яҡтан күрһәтергә тырышам. Сыңғыҙхан — ул ир ҙә, дуҫ та… Күп ҡырлы герой буласаҡ», — тине Хөрмәтулла Ғаззали улы. 
 Ролдәрҙе башҡаралар: Артур Кәбиров, Илгизә Ғилманова, Зилиә Хәлилова, Сара Буранбаева, Нурия Ирсаева, Эльвира Юнысова, Светлана Хәкимова, Азамат Ғафаров, Руслан Хайсаров, Урал Әминов, Ринат Баймырҙин, Руслан Хәсәнов һ.б. Күмәк сәхнәләрҙә театрҙың йәш артистары ҡатнаша.

 ","
	Йома, 22 февраль 2019",Яңылыҡтар,Na
https://kulturarb.ru/ba/news/vitalij-bianki-әҫәrҙәre-bujynsa-onlajn-viktorina-үtte, Виталий Бианки әҫәрҙәре буйынса онлайн викторина үтте ,Na,"

Күптән түгел Һуҡырҙар өсөн республика махсус китапханаһынд яҙыусы Виталий Бианкиның тыуыуына 105 йыл тулыу  айҡанлы, 28-се коррекцион мәктәп-интернаты һәм Бәләбәй коррекцион мәктәбе уҡыусылары өсөн Skype программаһы аша “Урман һуҡмаҡтары буйлап” онлайн викторинаһы ойошторолдо.
Сара башында балалар командаларын һәм девиздарын тәҡдим иттеләр. Аҙаҡ Өфө һәм Бәләбәй китапханасылары яҙыусының тормош һәм ижад юлы тураһында һөйләнеләр. 
Онлайн-викторина 5 этапта үтте. Балалар өҙөктәрҙән әҫәр исемдәрен эҙләнеләр, ҡош һәм йәнлек тауыштарын айырҙылар, йомаҡтар систеләр. Һөҙөмтәлә дуҫлыҡ еңеп сыҡты.
 
 ","
	Йома, 22 февраль 2019",Яңылыҡтар,Na
https://kulturarb.ru/ba/news/bөgөn-halyҡ-ara-tuғan-teldәr-kөnө-bildәlәnә, Бөгөн Халыҡ-ара туған телдәр көнө билдәләнә ,Na,"

21 февраль – һәр халыҡтың үҙ телен ҙурлау көнө. Тел – халыҡтың матди һәм рухи байлығына асҡыс, тарихи үткән менән киләсәкте бәйләр күпер. “Теле барҙың – иле бар” ти был турала башҡорт халыҡ мәҡәле. Халыҡтың халыҡ булып ҡалыуы, йәшәүе тел яҙмышы менән бәйле. Шуға күрә телде һаҡлау, киләсәк быуынға еткереү бурысы һәр кемдең иңенә берҙәй тигеҙ һалынған.
Ер йөҙөндә юғалып барған телдәрҙе һаҡлап ҡалыу маҡсатында 1999 йылда ЮНЕСКО 21 февраль- Халыҡ-ара туған телдәр көнө, тип иғлан итте. Ер шарында йәшәүсе халыҡтар 6 меңгә яҡын телдә аралаша, күптәре юғалыу сигендә.
Белгестәр әйтеүенсә, 100 меңдән аҙыраҡ кеше аралашҡан тел юҡҡа сығыуы ихтимал.  Рәсәйҙә 180 милләт вәкиле йәшәй, рустар - 110 миллиондан ашыу, татарҙар - 5 миллион 300 мең, украиндар 2 миллиондан аҙыраҡ, башҡорттар 1 миллион 600 мең самаһы, сыуаш һәм чечендар - 1 миллион 400-әр мең тирәһе.
 
 ","
	Кесе йома, 21 февраль 2019",Яңылыҡтар,Na
https://kulturarb.ru/ba/news/өfөlә-bөtә-rәsәj-bashҡortostan-talanttary-balalar-һәm-үҫmerҙәr-konkursy-үtәsәk, Өфөлә Бөтә Рәсәй «Башҡортостан таланттары» балалар һәм үҫмерҙәр конкурсы үтәсәк ,Na,"

2 мартта Өфө ҡалаһында Республика халыҡ ижады үҙәге ярҙамы менән  V бөтә рәсәй «Башҡортостан таланттары» балалар һәм үҫмерҙәр ижады конкурсы үтә. Сара талантлы балаларҙың ижадын популярлаштырыу, конкурсанттарҙың квалификация кимәлен күтәреү һәм тәжрибә алмашыу маҡсатында үткәрелә.
Конкурсанттар вокал, хореография, оригиналь жанр, нәфис һүҙ, инструменталь жанр һәм мода театры номинацияларында ҡатнашырға саҡырыла.
Фестиваль положенияһын https://vk.com/doc-44728784_489941443 һылтанма буйынса күсереп ҡарай алаһығыҙ.



 ","
	Кесе йома, 21 февраль 2019",Яңылыҡтар,Na
https://kulturarb.ru/ba/news/tere-һүҙ-poetik-һүҙ-oҫtalyғy-konkursyna-ғarizalar-ҡabul-itelә, «Тере һүҙ» поэтик һүҙ оҫталығы конкурсына ғаризалар ҡабул ителә  ,Na,"

Республика халыҡ ижады үҙәге Мәҙәниәт министрлығы менән берлектә республика йәштәренең «Тере һүҙ» поэтик һүҙ оҫталығы конкурсын үткәрәсәк. Икенсе тапҡыр үткәреләсәк фестиваль республикала һәләтле ижади йәштәрҙе табыу һәм үҫтереү, нәфис һүҙ ярҙамында йәш быуынға эстетик тәрбиә биреү һәм уларҙың ижади һәләттәрен, әүҙем йәшәү рәүешенә ынтылыш үҫтереү, башҡорт теленә һөйөү тәрбиәләү һәм туған телде һаҡлау маҡсатында ойошторола.
Конкурс ике этаптан торасаҡ: беренсе этап - ситтән тороп видео яҙмалар аша 21-23 февралгә тиклем, һәм икенсе этабы 1 март Республика халыҡ ижады үҙәгенең мәҙәниәт йортонда уҙасаҡ. Унда 16 йәштән алып 21 йәшкәсә һәм 22 – 40 йәшлек ижади һүҙ оҫталары сығыш яһай аласаҡтар.
Конкурс «Поэтик әҫәрҙе художестволы уҡыу», «Үҙ поэтик әҫәреңде художестволы уҡыу», «Үҙ поэтик әҫәреңде музыкаль уҡыу» номинацияларында була.
Тулыраҡ мәғлүмәт рәсми сайтта https://vk.com/doc6345904_489652164?hash=94adee7bc39e4e45ab 
 ","
	Кесе йома, 21 февраль 2019",Яңылыҡтар,Na
https://kulturarb.ru/ba/news/tiҙҙәn-rәsәjҙeң-atҡaҙanғan-bashҡortostandyң-halyҡ-artisy-sufiya-ҡorbanғәlievanyң-yubilej-benefisy," Тиҙҙән Рәсәйҙең атҡаҙанған, Башҡортостандың халыҡ артисы Суфия Ҡорбанғәлиеваның юбилей бенефисы  ",Na,"

28-се февралдә Мәжит Ғафури исемендәге Башҡорт дәүләт академия драма театрында Рәсәйҙең атҡаҙанған, Башҡортостандың халыҡ артисы Суфия Ҡорбанғәлиеваның юбилей бенефисы уҙғарыла.
Актрисаның юбилейы уңайынан күрһәтеләсәк «Иң бәхетле төн » (А.Касон) мелодрамаһында Суфия Шәрәфулла ҡыҙы төп ролдә уйнаясаҡ.
Ҡорбанғәлиева Суфия Шәрифулла ҡыҙы 1949 йылдың 13 февралендә Маҡар районы Байғужа ауылында тыуған. 1973 йылдан алып Мәжит Ғафури исемендәге Башөорт дәүләт академия драма театрында эшләй. Башҡортостан Республикаһының халыҡ артисткаһы, Рәсәй Федерацияһының һәм Башҡортостан Республикаһының атҡаҙанған артисы.
Заһир Исмәғилев исемендәге Өфө дәүләт сәнғәт академияһы доценты. 1989 йылдың 20 сентябренән алып режиссура һәм актер оҫталығы кафедраһында эшләй.
Бик күп фәнни хеҙмәттәр, уҡытыу-методик әсбәптар авторы. «Уның тарафынан Чехов хикәйәләре ҙур оҫталыҡ менән башҡорт теленә тәржемәләнгән.
Актриса уйнаған ролдәр: Салли («Ят йондоҙ», Х. Вуолийоки), Зәлифә («Обет», З. Биишева), Харисова («Ун өсөнсө председатель», А. Абдуллин), Ирида («Ташлама утты, Прометей!», М. Кәрим), Зөлфиә («Бажалар», И. Абдуллин), Гөлфинә («Бишек йыры», Т. Миннуллин), Асия («Дүрт кешелек табын», Н. Ғәитбаев), Наташа («Три сестры», А. Чехов), Домна Пантелеевна («Таланты и поклонники», А. Островский), Корнелия («Великодушный рогоносец», Ф. Кроммелинк), Астра ( ""Юғалтыу"" - «Каждый ищет любви», Д. Нормет) һәм башҡалар.
 ","
	Кесе йома, 21 февраль 2019",Яңылыҡтар,Na
https://kulturarb.ru/ba/news/өfөlә-sovet-farfory-sәnғәt-һәm-propaganda-kүrgәҙmәһe-dauam-itә," Өфөлә ""Совет фарфоры: сәнғәт һәм пропаганда"" күргәҙмәһе дауам итә ",Na,"

Башҡортостан Республикаһы Милли музейында ""Совет фарфоры: сәнғәт һәм пропаганда"" тип аталған күргәҙмә дауам итә.
Экспозицияла өс йөҙҙән ашыу экспонат бар. Уларҙы Өфө коллекционеры Валерий Мальков йыйған. Күргәҙмәнең үҙенсәлеге: бында Советтар Союзындағы бар фарфор завтодтарының да изделиеларын күрергә мөмкин. Экспонаттар араһында халыҡ оҫталарының да эштәре бар. Бала саҡ, йәшлек йылдарын хәтерләткән әйберҙәр күргәҙмәһенә рәхим итегеҙ, ти музей хеҙмәткәрҙәре.
Совет заманында етештерелгән фарфор изделиелары илебеҙ тормошон һәм йәшәйешен пропагандалаған. Күргәҙмәне тамаша ҡылыусылар был скульптураларға ҡарап, үҙҙәренең бала сағын иҫкә төшөрөр.
""Совет фарфоры : сәнғәт һәм пропаганда"" тип аталған күргәҙмә Советтар иленең барлыҡ фарфор заводтарында етештерелгән статуэткаларҙы үҙ эсенә ала. Күргәҙмә ике ай эшләйәсәк.
 

 ","
	Кесе йома, 21 февраль 2019",Яңылыҡтар,Na
https://kulturarb.ru/ba/news/gөlli-mөbәrәkova-arabyҙҙan-kitte, Гөлли Мөбәрәкова арабыҙҙан китте ,Na,"

Легендар сәхнә оҫтаһы, СССР-ҙың, РСФСР-ҙың халыҡ, РСФСР-ҙың һәм Башҡорт АССР-ының атҡаҙанған артисы, Өфө ҡалаһының почетлы гражданы Гөлли Мөбәрәкова арабыҙҙан китте.
 Ул 1936 йылдың 9 сентябрендә Өфөлә арҙаҡлы сәнғәт оҫталары Рәғиҙә Янбулатова менән Арыҫлан Мөбәрәковтың ғаиләһендә донъяға килә. 1959 йылда А.В. Луначарский исемендәге Мәскәү дәүләт театр техникумын тамамлай. Шунан алып ғүмер буйы Башҡорт дәүләт академия драма театрына хеҙмәт итә. 
 Гөлли Арыҫлан ҡыҙы – театр режиссеры, педагог, З. Исмәғилев исемендәге Өфө дәүләт сәнғәт институты профессоры, К. Станиславский исемендәге Театр, Салауат Юлаев исемендәге дәүләт премиялары лауреаты, Салауат Юлаев, Почет, Халыҡтар дуҫлығы ордендары кавалеры.
 Шәхес менән хушлашыу 22 февралдә Башҡорт дәүләт драма театрында уҙасаҡ. 
 ","
	Кесе йома, 21 февраль 2019",Яңылыҡтар,Na
https://kulturarb.ru/ba/news/bashҡort-dәүlәt-hudozhestvo-muzejynda-bashҡortostandyң-atҡaҙanғan-rәssamy-rәshit-hәbirovtyң-kүrgәҙmәһe-asyla, Башҡорт дәүләт художество музейында Башҡортостандың атҡаҙанған рәссамы Рәшит Хәбировтың күргәҙмәһе асыла ,Na,"

1 мартта М. В. Нестеров исемендәге Башҡорт дәүләт художество музейында Башҡортостандың атҡаҙанған рәссамы Рәшит Хәбировтың күргәҙмәһе асыла. 
""Бала саҡтан мине ни сәбәптәндер тик башҡорт милли кейемендә һүрәттәр төшөрөүгә тарта торғайны. Әгәр бөгөн килеп “Любизар” тарихи полкының командиры Илдар Шәйәхмәтовты, йәки танылған бейеүсе Рафаил Амантаевты төшөрәм икән, был әле генә эҙләп тапҡан тема түгел. Үҙемде белә-белгәндән милли тема ҡыҙыҡ­һындырҙы"", ти Башҡортостандың атҡаҙанған рәссамы Рәшит Хәбиров. Ул башҡорт мөхитен, башҡорт тарихын иҫ киткес оҫталыҡ менән һүрәтләй, уның картиналары берәүҙе лә битараф ҡалдырмаҫ. Рәхим итегеҙ! Башлана 17.00 сәғәттә.
 ","
	Шаршамбы, 20 февраль 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһy-tarih-tөpkөlөnәn-urғylyp-aҡҡan-oҙon-kөj-tamashaһyn-tәҡdim-itә, Башҡорт дәүләт филармонияһы  «Тарих төпкөлөнән урғылып аҡҡан оҙон-көй» тамашаһын тәҡдим итә ,Na,"

15 мартта Башҡорт дәүләт филармонияһы «Халҡым мираҫы – оҙон-көй» концерттар циклын дауам итеп «Тарих төпкөлөнән урғылып аҡҡан оҙон-көй» тамашаһын тәҡдим итә.
Оҙон-көйҙө башҡарыу сәнғәте башҡорт халҡының быуындан-быуынға тапшырылып килгән һәм бөгөн дә үҙенең абруйын һис тә юғалтмаған ата-бабалар мираҫы. Ошо сәнғәтте һаҡлау, үҫтереү, уға ҡарата ихтибарҙы арттырыу, уны бар донъяға танытыу маҡсатында филармониябыҙҙа байтаҡ эштәр башҡарыла. 
Сарала милли байрамда ла оҙон-көйҙөң бай мәҙәни тарихы, уның моңо, киңлеге менән танышырһығыҙ. Халҡыбыҙҙың феномены булған йырҙарҙы Башҡортостандың халыҡ артисы Азамат Тимеров, Башҡортостандың атҡаҙанған артисы Миңзифа Исҡужина, Татарстандың атҡаҙанған артисы Айгөл Һағынбаева һәм халы-ара, республика конкурстары лауреаты Марсель Ҡотоев, Таһир Сәйфуллин исемендәге Дәүләт академия хор капеллаһы башҡарыуында ишетерһегеҙ. Музыкаль яҡтан кисәне  республикабыҙҙың Халыҡ музыка ҡоралдары милли оркестры биҙәйәсәк.
 
 ","
	Шаршамбы, 20 февраль 2019",Яңылыҡтар,Na
https://kulturarb.ru/ba/news/irtәgә-bashҡort-akademiya-drama-teatrynda-yaңy-sәhnә-әҫәre-syңғyҙhandyң-aҡ-boloto-isemle-spektakldeң-premeraһy, Иртәгә Башҡорт академия драма театрында яңы сәхнә әҫәре — «Сыңғыҙхандың аҡ болото» исемле спектаклдең премьераһы ,Na,"

М.Ғафури исемендәге Башҡорт академия драма театрында яңы сәхнә әҫәре — «Сыңғыҙхандың аҡ болото» исемле спектаклдең премьераһы 21-се һәм 22-се февралдә үтәсәк.
Сыңғыҙ Айытматовтың шул исемле әҫәрен режиссер Мөсәлим Күлбаев сәхнәләштерә. Яҙыусының «Быуаттан да оҙон көн» романының тәүге вариантына инмәй ҡалған, һуңынан ғына өҫтәлеп киткән «Сыңғыҙхандың аҡ болото» исемле бүлек буйынса сәхнә версияһын Елена Баранчикова яҙған. Ҡуйыусы төркөмдә — балетмейстер Ирина Филиппова (Мәскәү), рәссам Альберт Нестеров, композитор Урал Иҙелбаев, рәссам –яҡтыртыусы Илшат Саяхов.
«Хикәйәттә Сыңғыҙ Айытматов Сынғыҙхан образын ыңғай яҡтан да, кире яҡтан да күрһәтә. Автор геройҙың эске борсолоуҙарын, икеләнеүҙәрен, ғазапланыуын уҡыусының күҙ алдына баҫтыра. Ләкин барыбер Сыңғыҙхан – палач, ер яулап алыусы. Төп фекере – власть һәм һуғышҡа ҡаршы мөхәббәт һәм яҡшылыҡ аша көрәшеү була», — ти Мөсәлим Күлбаев.
Төп ролдә – Рәсәйҙең һәм Башҡортостандың халыҡ артисы, С.Юлаев ис.дәүләт премияһы лауреаты Хөрмәтулла Үтәшев. Ролдәрҙә — Артур Кәбиров, Илгизә Ғилманова, Зилиә Хәлилова, Сара Буранбаева, Нурия Ирсаева, Эльвира Юнысова, Светлана Хәкимова, Азамат Ғафаров, Руслан Хайсаров, Урал Әминов, Ринат Баймырҙин, Руслан Хәсәнов һ.б.
Күмәк сәхнәләрҙә театрҙың йәш артистары ҡатнаша.
 ","
	Шаршамбы, 20 февраль 2019",Яңылыҡтар,Na
https://kulturarb.ru/ba/news/bashҡort-dәүlәt-akademiya-drama-teatrynda-zaһir-sufiyan-uly-vәlitov-menәn-hushlashtylar, Башҡорт дәүләт академия драма театрында  Заһир Суфиян улы Вәлитов менән хушлаштылар ,Na,"

19 февралдә М.Ғафури исемендәге Башҡорт дәүләт академия драма театрында  актер, Башҡортостандың һәм Рәсәйҙең халыҡ артисы, С.Юлаев исемендәге дәүләт премияһы лауреаты Заһир Суфиян улы Вәлитов менән хушлаштылар. Һоҡланғыс кеше, фекер эйәһе, алдынғы ҡарашлы замандашыбыҙ Заһир Вәлитовтың донъя ҡуйыуы —ҙур юғалтыу. Мәрхүмдең ғаиләһенең, яҡындарының, күп һанлы тамашасыларҙың ауыр ҡайғыһын уртаҡлашабыҙ.
Абруйлы сәнғәт оҫтаһының ижади мираҫы – театр йылъяҙмаһында-уйнаған ролдәре, радио фондында–тауышы, телевидениела –төҫө-һыны ҡалды. Уның исеме халыҡ күңелендә йәшәр, яҡты рухы беҙҙең йөрәктәрҙә мәңге һаҡланыр.
Сәхнә оҫтаһы, Башҡортостандың һәм Рәсәйҙең халыҡ артисы, С.Юлаев исемендәге дәүләт премияһы лауреаты Заһир Суфиян улы Вәлитов 1940 йылдың 1 ноябрендә Күгәрсен районы Вәлит ауылында тыуған. Йомағужа урта мәктәбен тамамлағандан һуң Өфө сәнғәт училищеһына уҡырға инә. 1960 — 1964 йылдарҙа Өфө сәнғәт училищеһының актёр бүлегендә уҡый. 1964—1970 йылдарҙа Арыҫлан Мөбәрәков исемендәге Сибай башҡорт драма театрында эшләй.
1970 йылда Заһир Вәлитов Башҡорт дәүләт академия драма театрына эшкә саҡырыла (1986 йылда -ситтән тороп Өфө сәнғәт институтының театр бүлеген тамамлай).
Ижад юлының башында уҡ З.Вәлитовты төп ролдәргә тәғәйенләйҙәр-Баязит Бикбайҙың «Аҡҡош йыры» драмаһында –Сахай, Мостай Кәримдең «Ай тотолған төндә» трагедияһында – Аҡъегет, Сыңғыҙ Айытматовтың «Ал яулыҡлы тирәккәйем» мелодрамаһында – Ильяс һәм башҡа образдарҙы башҡара ул ижад юлының тәүге йылдарында.
Ижад юлының башында уҡ режиссерҙар З.Вәлитовты төп ролдәрҙә күрә һәм артист уларҙың ышанысын аҡлай — ул милли драматургиянан алып донъя классикаһы хазиналарын тәшкил иткән әҫәрҙәрҙәге образдарҙы ла юғары кимәлдә башҡара. Мостай Кәримдең «Ай тотолған төндә» трагедияһында Дәрүиш, Ғ.Ҡотойҙоң «Тапшырылмаған хаттар»ындағы Вәли, А.Абдуллиндың «Ун өсөнсө председатель» һәм «Һуңғы уҙаман» дилогияһында — Сәғәҙиев, Э.де Филиппоның «Илай белмәгән ҡатын»ында Доменико, Н.Асанбаевтың «Һыу юлы»нда Йософ, Ә.Мирзаһитовтың «Ғүмер ике килмәй»ендә Хасбулат, Н.Нәжмиҙең «Ҡыңғыраулы дуға»һында Райман, Т.Таһировтың «Ғәлиә»һендә Булат, А.Чеховтың «Апалы-һеңлеле өсәү»ендә Кулыгин, А.Островскийҙың «Аҡ ҡанатлы хыялым»ында Нароков, Р.Сафиндың «Ҡыр ҡаҙҙары»нда Әптрәй, А.Островскийҙың «Ғәйепһеҙ ғәйеплеләр»ендә Дудукин кеүек күркәм образдар тыуҙырҙы. Артист бөтәһе туҡандан ашыу роль менән башҡорт театр сәнғәтен байытты.
М.Кәримдең “Оҙон-оҙаҡ бала саҡ” (реж. -Р.Исрафилов) спектаклендәге Шағир роле өсөн З.Вәлитов республиканың С.Юлаев исемендәге дәүләт премияһына лайыҡ була.
Актерҙың һуңғы йылдарҙа “Ғәйепһеҙ ғәйеплеләр”ҙә (А.Островский) — Дудукин, “Нәркәс”тә (И.Йомағолов) – Илсеғол, “Ҡоҙаса”ла (Б.Бикбай, З.Исмәғилев) – Мулла, “Күгәрсенкәйҙәрем”дә (Ф.Бүләков) – Абдулла, “Кәкүк ояһы”нда (К.Кизи) – Сканлон, “Мулла”ла (Т.Миңнуллин) –Сәләхетдин, “Бирнәһеҙ ҡыҙ”ҙа (А.Островский) – Кнуров, “Бер мәл санаторийҙа” (Н.Ғәйетбаев) – Гәрәй, “Әбейүшкә@ру”ла (Р.Кинйәбаев) – Миһран ҡарт һ.б. ролдәрҙә уйнаны.
Актер булараҡ Заһир Вәлитов 90-дан ашыу роль уйнаған, шулай уҡ Р.Байбулатовтың “Йәрем минең – Алиһәм” пьесаһын сәхнәләштергән, балалар өсөн пьесалар яҙған.
 
 ","
	Шаршамбы, 20 февраль 2019",Яңылыҡтар,Na
https://kulturarb.ru/ba/news/өfөlә-bashҡortostan-beҙҙәn-bashlana-izhad-ҡomary-sәsmә-әҫәrҙәr-bәjgelәreneң-eңeүselәren-tәbriklәү-һәm-bүlәklәү-tantanaһy-үtte," Өфөлә “Башҡортостан беҙҙән башлана”, “Ижад ҡомары” сәсмә әҫәрҙәр бәйгеләренең еңеүселәрен тәбрикләү һәм бүләкләү тантанаһы үтте ",Na,"

""Аманат"" балалар журналы редакцияһы Мостай Кәрим исемендәге фонд һәм Башҡортостан Яҙыусылар союзы менән берлектә Башҡортостандың халыҡ шағиры Мостай Кәримдең тыуыуына 100 йыл тулыуға арналған шиғриәт һәм сәсмә әҫәрҙәр бәйгеһе ойошторғайны. Конкурстың тәүге өлөшө үткән йыл аҙағында тамамланды.
Күптән түгел “Башҡортостан беҙҙән башлана” шиғриәт, “Ижад ҡомары” сәсмә әҫәрҙәр бәйгеләренең еңеүселәрен тәбрикләү һәм бүләкләү тантанаһы Мифтахетдин Аҡмулла исемендәге Башҡорт дәүләт педагогия институтының матур Аҡ залында үтте.
Республикабыҙҙың төрлө тарафтарынан йыйылған еңеүселәр – уҡыусы балаларҙы һәм уларҙың уҡытыусыларын, ата-әсәләрен – ҡотларға оло әҙиптәребеҙ, мәртәбәле ҡунаҡтарыбыҙ килгәйне: Мостай Кәрим исемендәге фонд етәксеһе, Мостай Кәримдең ҡыҙы – Әлфиә Кәримова, “Аманат” журналының баш мөхәррире Сәлмән Ярмуллин, Башҡортостан Яҙыусылар союзы рәйесе Зәки Әлибаев, Башҡортостандың халыҡ яҙыусыһы Ноғман Мусин, Башҡортостандың халыҡ шағиры Ҡәҙим Аралбай, сатирик Марсель Сәлимов, яҙыусы, шағирә, Салауат Юлаева ордены кавалеры Гөлнур Яҡупова, танылған шағир Салауат Әбүзәров, һ.б. 
– Ижадты яратҡан, матурлыҡҡа ынтылған балаларға Мостай олатайығыҙҙың бүләге итеп ҡабул итегеҙ, – тип, Мостай Кәрим исемендәге фонд рәйесе Әлфиә Мостай ҡыҙы еңеүселәрҙең барыһына ла ҡиммәтле бүләктәр тапшырҙы. Бүләктәрҙең дә ниндәйе бит әле – ноутбук, планшеттар, электрон китаптар, Маҡтау билдәләре, Рәхмәт кәлимәләре һәм М. Кәримдең “Оҙон-оҙаҡ бала саҡ” китабы. Башҡортостандың халыҡ яҙыусыһы Ноғман Мусиндың, Салауат Юлаев премияһы лауреаты, шағир Салауат Әбүзәровтың үҙ ҡулдарынан автографлы китаптарын алыу – уҡыусы өсөн мәңге онотолмаҫ, ғүмерлек иҫтәлектер. Әҙәби ижад менән шөғөлләнеүсе балалар йөрәгенә шатлыҡ нуры сәсеүсе был сара барыһы өсөн дә ысын мәғәнәһендә күңел байрамы булды. 


 ","
	Шаршамбы, 20 февраль 2019",Яңылыҡтар,Na
https://kulturarb.ru/ba/news/bөgөn-bashҡort-dәүlәt-filarmoniyaһynda-uchaly-vәkildәre-syғysh-yaһaj, Бөгөн Башҡорт дәүләт филармонияһында Учалы вәкилдәре сығыш яһай ,Na,"

Республикала “Башҡортостан тарихы биттәре” тигән республика фестиваль-марафоны дауам итә.
Бөгөн, 19 февралдә Хөсәйен Әхмәтов исемендәге Башҡорт дәүләт филармонияһында Башҡортостан Республикаһы ойошторолоуға 100 йыл тулыуға арналған ""Башҡортостан тарихи биттәре"" муниципаль берәмектәр араһында халыҡ ижады фестиваль-марафон сиктәрендә Учалы районы сығыш яһай.
Учалыла тыуып үҫкән, тамырҙары ошо районға барып тоташҡан һәр милләт вәкилдәрен осрашыуға саҡырабыҙ.
Башҡорт дәүләт филармонияһы сәхнәһендә райондың иң яҡшы ижади коллективтары сығыш яһаясаҡ, фойела милли ризыҡтар һәм сувенирҙар, сәнәғәт ойошмалары тауарҙары күргәҙмәһе, Учалының данлы үткәне һәм бөгөнгөһөнә арналған экспозиция тәҡдим ителәсәк.
Сараға рәхим итегеҙ, башлана 18.00 сәғәттә, инеү бушлай.

 ","
	Шишәмбе, 19 февраль 2019",Яңылыҡтар,Na
https://kulturarb.ru/ba/news/tere-shishmәlәr-halyҡ-izhady-konkursy-eңeүselәre-bildәlәnde,  «Тере шишмәләр» халыҡ ижады конкурсы еңеүселәре билдәләнде ,Na,"

Күгәрсен районында «Тере шишмәләр» үҙешмәкәр халыҡ ижады конкурсы үтте. Башҡортостан халыҡтарының фольклор традицияларын үҫтереүгә һәм күсәгилешлелекте һаҡлауға йүнәлтелгән ижади бәйге ике йылға бер тапҡыр үткәрелә.
Фестивалде ойоштороусылар — Башҡортостандың Мәҙәниәт министрлығы, Республика халыҡ ижады үҙәге, Күгәрсен районы хакимиәтенең мәҙәниәт идаралығы.
Гран-приға Күгәрсен районынан «Веретёнце» балалар фольклор ансамбле лайыҡ булды. Өлкәндәрҙең фольклор коллективтары араһында Бөрйән районынан «Элгеләү» халыҡ фольклор ансамбле һәм Хәйбулла районынан «Ҡараhыу» башҡорт фольклор ансамбле I дәрәжә лауреат исемен яуланы. Коллективтар «Фольклорҙа халыҡ традицияларын тергеҙеү һәм һаҡлау» номинацияһында ла билдәләнде.
Сарала Архангел, Бөрйән, Ейәнсура, Йылайыр, Көйөргәҙе, Күгәрсен, Хәйбулла райондарынан, Сибай, Мәләүез һәм Күмертау ҡалаларынан алты балалар һәм 24 өлкәндәр үҙешмәкәр ижади коллектив ҡатнашҡан.
Жюри һәм тамашасылар иғтибарына фольклорҙың әйтеш, йыр, бейеү жанры, халыҡ байрамдары, ғөрөф-ғәҙәттәре, йолалары, уйындары тәҡдим ителде. Улар иҫәбендә — «Параскева Льняница», «Святочные посиделки», «Ауыл йәрминкәһе», «Ҡайын-ҡабаҡ буйында», «Кәкүк сәйе», «Йәйге нардуған», «Торатау».
Фестиваль сиктәрендә репертуар, фольклор программаларын ҡуйыу мәсьәләләре, сәхнә кейемдәре мәсьәләләренә арналған түңәрәк өҫтәл уҙғарылды.
 ","
	Шишәмбе, 19 февраль 2019",Яңылыҡтар,Na
https://kulturarb.ru/ba/news/rudolf-nuriev-һәjkәle-bashҡort-dәүlәt-opera-һәm-balet-teatry-yanynda-uryn-alasaҡ, Рудольф Нуриев һәйкәле Башҡорт дәүләт опера һәм балет театры янында урын аласаҡ ,Na,"

«Башинформ» мәғлүмәт агентлығы хәбәр итеүенсә, күренекле бейеүсе Рудольф Нуриевҡа һәйкәл Башҡорт опера һәм балет театры янындағы аллеяла ҡуйыла.
Фекер алышыуҙа монумент авторҙары, Өфөнөң Коммуналь хужалыҡ һәм төҙөкләндереү идаралығы белгестәре ҡатнашты. Өфө авторҙары – скульптор Владимир Лобанов һәм архитектор Леонид Дубинский эшләгән монументты бейеүсенең данлы юлы башланған бина эргәһендә ҡуйырға тигән ҡарар ҡабул ителде.
«Скульптураның бейеклеге – 2,5 метр, гранит постаменттың иһә 1 метр. Һәйкәлдең эскизы 2016 йылдың декабрендә үк Мәҙәниәт министрлығының асыҡ конкурсыһы еңеүсеһе тип танылған. Монумент авторҙары һүҙҙәренсә, ойоштороу һәм финанс мәсьәләләрен хәл итергә, заказсыны һәм проектты тормошҡа ашырыу ваҡытын билдәләргә ҡалған», — тип яҙа «Аргументы и факты» баҫмаһы.
 
Рудольф Нуриев — совет, британ һәм француз балет артисы һәм балетмейстеры, Киров исемендәге Ленинград опера һәм балет театры солисы. 1961 йылда труппаның Париждағы гастролдәре тамамланғас, сәйәси һыйыныу урыны һорай. 1941 йылда Рудольф әсәһе менән Башҡорт АССР-ына эвакуациялана. Өфөлә балалар фольклор ансамблендә бейей, Мәҙәниәт һарайында ошонда һөргөндә булған Петербург балеринаһы Анна Удальцовала шөғөлләнә.
Өфөлә Башҡорт хореография колледжы һәм 1993 йылдан Башҡорт опера һәм балет театры сәхнәһендә уҙғарылған Халыҡ-ара балет сәнғәте фестивале, шулай уҡ ҡала урамдарының береһе  Рудольф Нуриевтың исемен йөрөтә. Башҡорт опера һәм балет театрында Рудольф Нуриев музейы булдырылған. Шулай уҡ бейеүсе хөрмәтенә ҡалала мемориаль таҡтаташ һәм барельеф ҡуйылған.
 ","
	Шишәмбе, 19 февраль 2019",Яңылыҡтар,Na
https://kulturarb.ru/ba/news/sibajҙa-bashҡort-dәүlәt-filarmoniyaһy-artistarynyң-estrada-legendalary-tip-atalғan-saғyu-koncerty-үtte, Сибайҙа Башҡорт дәүләт филармонияһы артистарының “Эстрада легендалары” тип аталған сағыу концерты үтте ,Na,"

Сибайҙа “Мәҙәниәт марафоны” старт алды. Уның барышында республиканың билдәле сәнғәт, мәҙәниәт эшмәкәрҙәре, театр әһелдәре концерттар, спектаклдәр күрһәтәсәк.
 Сәхнә оҫталары ҡаланың дүрт мәҙәни майҙансығында сығыш яһай: Арыҫлан Мөбәрәков исемендәге Сибай дәүләт башҡорт драма театры, Балалар ижад йорто, Сибай сәнғәт колледжы һәм “Тыныслыҡ” йәштәр йортонда көн һайын тамашалар үтәсәк.
 Сибай ҡалаһының Балалар ижад йортонда Башҡорт дәүләт филармонияһы артистарының “Эстрада легендалары” тип аталған сағыу концерты үтте. Сарала яратҡан йырсыларыбыҙ Нәзифә Ҡадирова, Әлфиә Юлсурина, Ғәли Алтынбаев, Радик Вәлмөхәмәтов һәм башҡалар сығыш яһаны.
 Артабан ҡала халҡын Мәжит Ғафури исемендәге Башҡорт дәүләт академия драма, Мостай Кәрим исемендәге Милли йәштәр театрҙары, Фәйзи Ғәскәров исемендәге дәүләт халыҡ бейеүҙәре ансамбле, Магнитогорск консерваторияһы һәм башҡаларҙың бай йөкмәткеле сығыштары ҡыуандырасаҡ.
 “Мәҙәниәт марафоны” февраль аҙағына тиклем дауам итәсәк.
 ","
	Шишәмбе, 19 февраль 2019",Яңылыҡтар,Na
https://kulturarb.ru/ba/news/bashҡortostandyң-halyҡ-artisy-fәnүnә-sirazhetdinovaғa-70-jәsh-tuldy, Башҡортостандың халыҡ артисы Фәнүнә Сиражетдиноваға 70 йәш тулды ,Na,"

Ошо көндәрҙә Башҡортостандың халыҡ артисы Фәнүнә Сиражетдиноваға 70 йәш тулды.
Йырсы хеҙмәт юлын хор капеллаһында башлаған. Оҙаҡ йылдар Башҡорт дәүләт филармонияһында эшләй. Бөтә Советтар Союзы буйлап гастролдәрҙә була. Һуңғы йылдарҙа Ғәзиз Әлмөхәмәтов исемендәге республика гимназияһында уҡыта. Йырсы  40 йылдан артыҡ сәхнәлә эшләй, ижад итә, уның йөҙҙән артыҡ береһенән–береһе матурыраҡ, моңлораҡ йырҙары бар.
Йырсы башҡарыуында “Бер йырлап уҙам әле”, “Әсәйемдең мамыҡ шәле”, “Ялан сәскәләре”, “Бер-бер артлы йылдар уҙа” тигән йырҙар интернет киңлектәренлә лә киң таралған.
 
 ","
	Дүшәмбе, 18 февраль 2019",Яңылыҡтар,Na
https://kulturarb.ru/ba/news/mihail-nesterov-isemendәge-bashҡort-dәүlәt-hudozhestvo-muzejynda-dala-һulyshy-kүrgәҙmәһe-bara, Михаил Нестеров исемендәге Башҡорт дәүләт художество музейында «Дала һулышы» күргәҙмәһе бара ,Na,"

Михаил Нестеров исемендәге Башҡорт дәүләт художество музейының “Ижад” күргәҙмә залында – “Дала һулышы” исемле графика, скульптура, биҙәү сәнғәте әйберҙәренән торған экспозиция асылды. Башҡортостандың 100 йылға арнап үткәрелгән ижади бәйгелә илдең төрлө төбәктәренән 800-ҙән ашыу рәссам ҡатнаша.а һулышы» экспозицияһы күрһәтелә
“Ижад“ күргәҙмә залынан кеше өҙөлмәй. Мәңгелек темаларҙы яҡтыртҡан, халҡыбыҙ тарихын сағылдырған экспозиция сәнғәт һөйөүселәрҙе быуаттар төпкөлөнә, рухи ысынбарлыҡҡа алып ҡайта. Тәүге залда күҙ яуын алырлыҡ селтәр, икенсеһендә ағастан эшләнгән башҡорт ҡатыны һыны, өсөнсөһөндә кейеҙ паннолар урын алған.
Күргәҙмәлә Краснодар, Себер, Ямал-ненец автоном округында йәшәүсе башҡа милләт авторҙарының эштәре менән дә танышырға мөмкин. Сит өлкәләрҙән ҡатнашыусы конкурсанттар араһында башҡорттарҙың тарихын, мәҙәниәтен, әҙәбиәтен махсус өйрәнеүселәр булған. Туғыҙ тиҫтәнән ашыу ижади эш, еңеүсе, тип табылғандан һуң, музей фондын тулыландырған.
 
 ","
	Дүшәмбе, 18 февраль 2019",Яңылыҡтар,Na
https://kulturarb.ru/ba/news/өfөlә-ғәliәskәr-kamal-isemendәge-tatar-teatrynyң-gastroldәre-bara, Өфөлә Ғәлиәскәр Камал исемендәге Татар театрының гастролдәре бара ,Na,"

Өфө «Нур» татар театры сәхнәһендә Ғәлиәскәр Камал исемендәге Татар дәүләт академия драма театрының гастролдәре бара.
Тәүге көндө ҡазандар Аяз Ғиләжевтың «Әтәс менгән ситәнгә» спектаклен тәҡдим итте.
Татар театрының гастролдәре 2019 йылдың 20 февраленә тиклем дауам итә.
18 февралдә — Ғ.Исхаҡиҙың «Тормошмо был?», 20 февралдә — «Бейеү пәрейе», авторы һәм режиссеры  И. Зәйниев спектаклдәренә рәхим итегеҙ.
Ә «Нур» театры Пермь өлкәһендә гастролдәр менән сығыш яһай. Өфө татар театры өс көн буйына тамашасыларҙы сағыу комедиялары менән ҡыуандырҙы. 14 февралдә Зөлфәт Хәкимдең «Тыҡрыҡта булды был хәл» комедияһы күрһәтелде, режиссеры – Байрас Ибраһимов, Башҡортостандың һәм Татарстандың атҡаҙанған сәнғәт эшмәкәре. 15 февралдә Пермдә йәшәүселәр Наил Ғәйетбаевтың «Балкондан төшкән мөхәббәт» комедияһын ҡараны. 16 февралдә Барҙа ҡасабаһы тамашасыларының да мәҙәниәт һәм ял үҙәгендә «Балкондан төшкән мөхәббәт» комедияһы күрһәтелде.
 ","
	Дүшәмбе, 18 февраль 2019",Яңылыҡтар,Na
https://kulturarb.ru/ba/news/bashҡortostandyң-halyҡ-artisy-zaһir-vәlitov-arabyҙҙan-kitte, Башҡортостандың халыҡ артисы Заһир Вәлитов арабыҙҙан китте ,Na,"

Оҙаҡ ауырығандан һуң, Рәсәйҙең һәм Башҡортостандың халыҡ артисы, Салауат Юлаев исемендәге дәүләт премияһы лауреаты Заһир Вәлитов вафат булды.
Вәлитов Заһир Суфиян улы Башҡортостан Республикаһының  халыҡ артисы (1984) Рәсәй ФедерацияҺының халыҡ артисы (2000) Башҡортостан Республикаһының С. Юлаев исемендәге дәүләт премияһы лауреаты (1981). 1964 йылда Өфө дәүләт сәнғәт академияһын тамамлай. 
1970 йылдан Мәжит Ғафури исемендәге сәнғәт училищеһын, 1968 йылда Өфө дәүләт сәнғәт институтын (хәҙерге — З. Исмәғилев ис Башҡорт дәүләт академия драма театры труппаһында эшләй.
Театр белгестәре араһында эҙләнеүсе, уйланыусы, хатта “актер-эстет” тип танылған Заһир Вәлитов һәр бер геройының характерын, күңел торошон, эске донъяһын аҫтын-өҫкә килтереп, энәһенән ебенә тиклем һәр бер ҡылығын һәм уға этәреүсе мотивтарҙы ентекләп тикшереп, тамашасы алдына драматургтың китап биттәренән атлап сыҡҡан тере кешене баҫтыра. Улар сәхнәлә ҡайнап йәшәй. Тамашасы алҡыштары, тамашасы һөйөүе быға теүәл дәлилдер. Ғүмерҙең ап-аҡ тәүге ҡар яуған миҙгелдәренә килеп туҡталған саҡта, артҡа, үткән юлға ҡарап, эшләнгән эштәргә бәләкәй генә йомғаҡ, киләсәккә хыял-маҡсаттарҙы билдәләйһең. “Үкенмәйем, бәхетлемен” — Заһир Вәлитовтың тормош юлы ла ошо ике һүҙ менән бәйлелер. Үҙе һайлап алған яҙмышты матур итеп, лайыҡлы үтеү ҙә үҙе оло бәхеттер.
«Актер булараҡ мин бәхетле кеше: театрға килгән осором башҡорт драматургияһы сәскә атҡан осорға тура килде. Назар Нәжми, Рафаэль Сафин… Мостай Кәримдең һәр бер пьесаһында уйнаным. Һәр замандың үҙ талабы. Шул осорҙа актуаль булған проблемаларҙы асыҡтан-асыҡ ярып һалған пьесалар, производство пьесалары сәхнәләштерелде. Уларҙа бик күп ролдәрем булды. Чехов, Островский кеүек классик драматургтар әҫәрҙәрендә лә уйнаным. Һәр бер актерҙың хыялы булған Шекспирҙы ғына уйнарға тура килмәне. Шуныһы әҙерәк ҡыҙғаныс», — тип иҫкә төшөрә дүрт йыл элек Заһир Вәлитов.
 ","
	Дүшәмбе, 18 февраль 2019",Яңылыҡтар,Na
https://kulturarb.ru/ba/news/bashҡort-dәүlәt-akademiya-dramy-teatryndә-jәnә-premera-syңғyҙhandyң-aҡ-boloto-spektakle,  Башҡорт дәүләт академия драмы театрындә йәнә премьера-«Сыңғыҙхандың аҡ болото» спектакле ,Na,"

21, 22 февраль көндәрендә М.Ғафури исемендәге Башҡорт дәүләт академия драмы театры йәнә премьера тәҡдим итә. С.Айытматов, Е.Баранчикованың сәхнә версияһы буйынса «Сыңғыҙхандың аҡ болото» спектакленең режиссеры — Мөсәлим Күлбаев, балетмейстеры — Ирина Филиппова, рәссамы— Альберт Нестеров, композиторы — Урал Иҙелбаев.
Төп ролдә — Рәсәйҙең һәм Башҡортостандың халыҡ артисы, С.Юлаев ис.дәүләт премияһы лауреаты Хөрмәтулла Үтәшев. «Сыңғыҙхан — ул көслө хөкүмәт башлығы. Мин уны кешелекле яҡтан күрһәтергә тырышам. Сыңғыҙхан — ул ир ҙә, дуҫ та… Күп ҡырлы герой буласаҡ», — тине Хөрмәтулла Ғаззали улы.
Иҫегеҙгә төшөрәбеҙ, 2002 йылда Х.Үтәшев Төрки телле театрҙарҙың «Нәүрүз» һәм 2003 йылда «АРТ-ОРДО» (Бешкәк) Халыҡ-ара фестивалендә Нурлан Абдыҡадыровтың «Сыңғыҙхандың һуңғы төйәге» спектаклендәге Тимерша роле өсөн фестивалдең «Иң яҡшы ир-ат роле» призына лайыҡ була.
 
 ","
	Йома, 15 февраль 2019",Яңылыҡтар,Na
https://kulturarb.ru/ba/news/bashҡortostandyң-halyҡ-artisy-sufiya-ҡorbanғәlievaғa-70-jәsh, Башҡортостандың халыҡ артисы Суфия Ҡорбанғәлиеваға 70 йәш ,Na,"

Рәсәйҙең атҡаҙанған, Башҡортостандың халыҡ артисы Суфия Ҡорбанғәлиеваға 70 йәш тулды. Актриса Ишембай районы Байғужа ауылында тыуған. Заһир Исмәғилев исемендәге Өфө дәүләт сәнғәт институты профессоры, режиссура һәм актер оҫталығы кафедраһы педагогы. Байтаҡ ғилми хеҙмәттәр һәм әсбаптар авторы. Артист уйнаған образдар сатира һәм юморға бай булыуы менән айырылып тора.
- Театр - ул минең булмышым, тормошом. Инде 45 йыл ғүмеремде ошо театр сәнғәтенә арнаным. Хәҙер үҙем театр актерҙары әҙерләшәм. Төрлө ролдәрҙе уйнарға тура килде. Бөгөнгө заман актеры һәр төрлө ролде башҡара алырға тейеш тип ҡарайым.  
28 февралдә Мәжит Ғафури исемендәге Башҡорт дәүләт академия драма театрында Суфия Ҡорбанғәлиеваның юбилейы айҡанлы “Иң бәхетле төн”  мелодрамаһы ҡуйыла.

 ","
	Йома, 15 февраль 2019",Яңылыҡтар,Na
https://kulturarb.ru/ba/news/әhmәtzәki-vәlidi-isemendәge-milli-kitaphanala-ғәli-ibraһimovtyң-hәter-kisәһe-үtә, Әхмәтзәки Вәлиди исемендәге Милли китапханала Ғәли Ибраһимовтың хәтер кисәһе үтә ,Na,"

Бөгөн Өфөлә Әхмәтзәки Вәлиди исемендәге Милли китапханала Ғәли Ибраһимовтың хәтер кисәһе үтә. Унда яҙыусының яҡындары, яҙыусылар һәм әҙәбиәт һөйөүселәр ҡатнаша.
Ул 1919 йылдың 16 ғинуарында Стәрлетамаҡ ҡалаһында тыуған. Алыҫ Көнсығышта хеҙмәт итә, Бөйөк Ватан һуғышында ҡатнаша. Яуҙарҙа күрһәткән батырлыҡтары өсөн Ҡыҙыл Йондоҙ ордены һәм миҙалдар менән бүләкләнә. Әҙип күп хикәйәләр, очерктар, повестар менән бер рәттән «Умырзая йыры» тигән романын да баҫтырып сығара. 1977 йылда яҙыусыға ҙур билдәлелек килтергән «Кинйә» тарихи романының беренсе китабы донъя күрә. Был әҫәре өсөн яҙыусы 1983 йылда Салауат Юлаев исемендәге премияһына лайыҡ була. Романдың икенсе китабы 1987 йылда нәшер ителә.

 ","
	Йома, 15 февраль 2019",Яңылыҡтар,Na
https://kulturarb.ru/ba/news/bashҡort-dәүlәt-ҡursaҡ-teatry-mөhәbbәt-mazharaһy-spektaklen-ҡararғa-saҡyra," Башҡорт дәүләт ҡурсаҡ театры ""Мөхәббәт мажараһы"" спектаклен ҡарарға саҡыра ",Na,"

16 февралдә Башҡорт дәүләт ҡурсаҡ театры ""Мөхәббәт мажараһы"" йәки Петрушка үҙенә нисек кәләш эҙләгән?” тип аталған үҙенсәлекле премьера спекаклен тамашасыларға тәҡдим итәсәк. Яңы сәхнә әҫәре 18 йәштән өлкән тамашасылар өсөн тәғәйенләнгән.
Әҫәрҙә Елизавета II, Елена Малышева, Дональд Трамп һәм башҡа обрздар ярҙамында төртмә шаяртыуҙар менән бөгөнгө көндәге социаль мәсьәләләр күтәреләсәк.
Ижади төркөм сәнғәт һөйөүселәрҙе быйылғы, театр йылында тиҫтәгә яҡын премьера менән һөйөндөрмәксе. Барлыҡ спектаклдәр ҙә дәүләт ярҙамы менән сәхнәләштерелә.
Башҡорт дәүләт ҡурсаҡ театры директоры Альберт Имаметдинов әйтеүенсә : “Ҡурсаҡ театрында балалар өсөн генә түгел, ололар өсөн дә спектаклдәр ҡуйырлыҡ мөмкинлектәр тыуа. Сөнки һуңғы йылдарҙа беҙгә дәүләт яғынан һиҙелерлек ярҙам бар. Шуға ла беҙ репертуарыбыҙҙы йыл һайын төрлө сәхнә әҫәрҙәре менән байытырға тырышабыҙ”.
 
 ","
	Йома, 15 февраль 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһy-ғashiҡtar-kөnөnә-arnalғan-әllә-ғashiҡ-әllә-ғishyҡ-tamashaһyna-saҡyra," Башҡорт дәүләт филармонияһы Ғашиҡтар көнөнә арналған «Әллә ғашиҡ, әллә ғишыҡ…» тамашаһына саҡыра  ",Na,"

80-се юбилей миҙгеленең төп проекттарының береһе «8 кистә 80 йондоҙло йыл» концерттар циклын Ғашиҡтар көнөнә арналған «Әллә ғашиҡ, әллә ғишыҡ…» тамашаһы дауам итә.
15 февралдә Башҡорт дәүләт филармонияһы сәхнәһендә проекттың 4-се кисе. Ул мөхәббәтле ижади ғаиләләргә бағышланған. 
Эстрадабыҙҙа күп йылдар емешле ижад иткән, үҙ парҙарын тап сәхнәлә тапҡан, Фәриҙә Ҡудашева һәм Бәхти Ғайсин, Мәғфирә һәм Наил Ғәлиевтар, Асия һәм Илфак Смаковтар кеүек билдәле ижади дуэттарҙың юлын дауам итеүсе  «йондоҙло ғаиләләр» бөгөн дә филармонияла байтаҡ. Улар - Нәзифә Ҡадырова һәм Ғәли Алтынбаев, Лилиә һәм Хәлит Фәтиховтар, Миңзифа Исҡужина һәм Артур Туктағолов, Лилиә Ишемйәрова һәм Урал Мортазин, Полина Кобец һәм Сиявуш Шерматов, Ирина һәм Вадим Логиновтар, Любовь Гоглачев һәм Азат Кәримов. Тап улар 15 февралдә   тамашасы хөкүменә сығарылған концерттың төп геройҙары. Бынан тыш тамашала ижади парҙар   Фларида Иркина һәм Тимур Рамаҙанов, Гөлназ Асаева һәм Салауат Мөхәмәтйәров, Дияна Ишниязова һәм Марсель Ҡотоев, Әлфиә Юлсурина һәм Юлай Муллабаев һәм башҡалар ҡатнаша. Кисәнең режиссеры – Миңзәлә Яхина.
 ","
	Кесе йома, 14 февраль 2019",Яңылыҡтар,Na
https://kulturarb.ru/ba/news/mostaj-kәrimdeң-tormoshona-һәm-izhadyna-arnalғan-mostaj-kәrim-izgelek-һәm-tynyslyҡ-jyrsyһy-respublika-әҙәbi-pedagogik-konkursyna-jomғaҡ-yaһaldy,  «Мостай Кәрим – изгелек һәм тыныслыҡ йырсыһы» республика әҙәби-педагогик конкурсына йомғаҡ яһалды  ,Na,"

«Башинформ» мәғлүмәт агентлығы хәбәр итеүенсә, 12 февралдә Өфөлә Башҡортостандың халыҡ шағиры Мостай Кәримдең 100 йыллығын билдәләгән йылда уның тормошона һәм ижадына арналған «Мостай Кәрим – изгелек һәм тыныслыҡ йырсыһы» республика әҙәби-педагогик конкурсына йомғаҡ яһалды һәм еңеүселәр билдәләнде.
Конкурсты ойоштороусы: «Башҡортостан уҡытыусыһы» журналы. Бәйгелә Башҡортостандың ҡала-райондарынан бөтәһе 135 уҡытыусы һәм 14 уҡыусы ҡатнашты.
Шағирҙың ҡыҙы, Мостай Кәрим исемендәге фонд директоры Әлфиә Кәримова заманса белем биреү технологиялары ҡулланылған иң яҡшы дәрес өлгөләре, кластан тыш саралар өсөн дипломдар, китаптар һәм ҡиммәтле бүләктәр тапшырҙы.
«Был — юбилей йылында мөһим сараларҙың береһе, сөнки конкурс уҡытыусы һөнәре менән бәйле. «Башҡортостан уҡытыусыһы» журналы һеҙҙең эшегеҙҙә, хөрмәтле уҡытыусылар, ҙур ярҙамсы булып тора. Минең атайыма ла Уҡытыусы тормошонда төп ярҙамсы булды. Йәмғиәтебеҙҙең артабан нисек буласағы һеҙгә бәйле,  — тине Әлфиә Мостай ҡыҙы. — Шуныһы ҡыуаныслы: был конкурста 150-гә яҡын кеше ҡатнашты, беҙ һәр кемде билдәләнек. Һеҙ – яҙыусы менән китап уҡыусы араһында бәйләүсе звено, ә уҡыусыбыҙ балалар баҡсаһында, мәктәптә тәрбиә ала башлай. Уҡыусыла китапҡа һөйөү уянһын өсөн дәресте ҡыҙыҡлы итеп үткәреү, төрлө алымдар ҡулланыу мөһим. Конкурс эштәрен ҡарағанда уҡытыуҙың көтөлмәгән методикаларын таптым, Мостай Кәрим әҫәрҙәрен яңыса уҡыуҙарын астым».
 
 ","
	Кесе йома, 14 февраль 2019",Яңылыҡтар,Na
https://kulturarb.ru/ba/news/stәrletamaҡ-teatr-koncert-berlәshmәһe-ural-legendalary-menәn-өfөlә-syғysh-yaһaj, Стәрлетамаҡ театр-концерт берләшмәһе «Урал легендалары» менән Өфөлә сығыш яһай ,Na,"

Стәрлетамаҡ театр-концерт берләшмәһе «Урал легендалары» менән 11 мартта Өфөлә сығыш яһай. Урал батырҙың данлыҡлы тоҡомонан булған Иҙел батыр ҡыҙы Ағиҙелде бөйөк далалар ханының улы Тураханға кейәүгә бирә. Ҡыҙын оҙатҡанда, ул, ата-бабаларының аманатын – үҙ халҡыңды һаҡлау, яҡлау һәм Ер-әсәнең шифалы күкрәк һөтө тураһында һәр ваҡыт хәтерендә тоторға ҡуша. 
 Йәштәрҙең мөхәббәтенә Шүлгән батшаның уң ҡулы Ашаҡ ҡамасауларға маташа. Уның ҡарамағында бөтә дейеү ғәскәре һәм Шаман ҡатын була. 
 Турахан менән Ағиҙелгә уларҙың тоғро дуҫы Ҡара Аҡҡош ергә сир ябырылыуы, һыуҙар ағыуланыуы хаҡында хәбәр еткерә. Ағиҙел кешеләрҙе ҡотҡарыу өсөн Аҡ мәмерйәләге Ер-әсәнең күкрәк һөтөн табырға тейеш. Тик Ағиҙелдең юлында кәртәләр осрай. Кем уға ярҙам итә алыр? Турахан менән Ашаҡтың алышы нимә менән бөтөр?
Тамаша «Башҡортостан» концерт залында киске 7-лә башлана. 
 ","
	Кесе йома, 14 февраль 2019",Яңылыҡтар,Na
https://kulturarb.ru/ba/news/bөgөn-shaғir-һәm-yaҙyusy-sәjәsi-zolom-ҡorbany-tөhvәt-jәnәbiҙeң-tyuyuyna-125-jyl, Бөгөн шағир һәм яҙыусы сәйәси золом ҡорбаны Төхвәт Йәнәбиҙең  тыуыуына – 125 йыл ,Na,"

Бөгөн башҡорт совет журналисы, шағир һәм яҙыусы, граждандар һуғышында ҡатнашыусы, I Бөтә Союз совет яҙыусылары съезы делегаты, сәйәси золом ҡорбаны Төхвәт Йәнәбиҙең  тыуыуына – 125 йыл.Төхфәтулла Кәлимулла улы Кәлимуллин 1894 йылдың 14 февралендә Өфө губернаһы Бәләбәй өйәҙе (хәҙер Башҡортостандың Миәкә районы) Йәнәби-Урсай ауылында тыуған. Башта ауыл мәҙрәсәһендә һабаҡ ала, аҙаҡ өс йыл Стәрлебаш мәҙрәсәһендә уҡый. Ҡаҙаҡ далаларында балалар уҡыта. 1917 йылда армияға алына, сәйәси курста уҡый. Ҡыпсаҡ-Етеырыу район хәрби комиссариатының агитация-пропаганда бүлеге начальнигы була. Мәскәүҙәге Свердлов исемендәге университетта бер йыл уҡып ҡайтҡас, партияның өлкә комитеты тарафынан Үҫәргән кантонына партия эштәрен ойоштороу өсөн ебәрелә. 1921 йылда Башпрофсоветтың мәҙәниәт бүлеге мөдире итеп һайлана. 1922 йылда Арғаяш кантонының енәйәттәрҙе эҙләү начальнигы итеп билдәләнә, сельпромсовет рәйесе булып эшләй. 1924 йылдың аҙаҡтарында партияның өлкә комитеты уны “Башҡортостан” гәзите секретары итеп күсерә, 1926 йылда гәзиттең яуаплы мөхәррире итеп үрләтелә һәм 1937 йылға тиклем шул эшендә була. 1931—1932 йылдарҙа Мәскәүҙә КПСС Үҙәк Комитеты ҡарамағындағы марксизм-ленинизм курстарында уҡый. Ғүмеренең һуңғы көндәренә тиклем Башҡортостан Яҙыусылар союзының яуаплы секретары вазифаһын башҡара.  Төхфәт Йәнәби ижади эшен партия, совет һәм матбуғат органдарында яуаплы эштәр башҡарыу менән бергә алып бара. “Эш сыуағы” (1926) шиғырҙар йыйынтығында социалистик үҙгәртеп ҡороуҙар барышында совет кешеһе характерының формалашыуы һүрәтләнә. “Бормалы юлдар” (1930), “Сиртелгән ҡылдар” (1930), “Еңеүселәр иле” (1935) тигән шиғырҙар һәм поэмалар йыйынтыҡтары авторы. “Тәүге танышыу” (1932) исемле юмористик хикәйәләр йыйынтығы баҫылып сыға. Башҡорт журналистикаһын тикшергән “Башҡорт ваҡытлы матбуғаты” (1919 – 1929), “Партия һәм ауыл ярлылары” кеүек ҡыҙыҡлы хеҙмәттәрен ижад итә.  Нахаҡҡа ғәйепләнеп, 1937 йылда ҡулға алына, Өфөлә атыла. 1956 йылда аҡлана.  Бөгөн тыуған ауылында музейы эшләй, мәктәп алдында бюсы тора. 
 Төхфәт Йәнәбиҙең иң оҙаҡ башҡарған вазифаһы “Башҡортостан” гәзите менән бәйләнгән. Тап ошонда ул башҡорт телендә гәзит сығарыу эшен оҫта ойоштороусы булып таныла.

 ","
	Кесе йома, 14 февраль 2019",Яңылыҡтар,Na
https://kulturarb.ru/ba/news/arғymaҡ-etnotөrkөmө-sәғүd-ғәrәbstanynda-uҙasaҡ-festvaldә-ҡatnashasaҡ, “Арғымаҡ” этнотөркөмө Сәғүд Ғәрәбстанында уҙасаҡ фестивалдә ҡатнашасаҡ ,Na,"

Арғымаҡ” этнотөркөмө Сәғүд Ғәрәбстанына күләмле бәйгегә йыйына.
9 марттан 19-на тиклем Сәғүд Ғәрәбстаны Короллегендәге Эр-Рияд ҡалаһында “Күскенселәр йыһаны” Халыҡ-ара этнофестивале уҙа.
Этномузыка һәм этнохит номинацияларында бик күп дәғүәселәр менән бер рәттән беҙҙең “Арғымаҡ”тар ҙа көс һынашасаҡ. 
 “Арғымаҡ”тарҙың былтыр Ҡырғыҙстандағы “Бөтә донъя күскенселәр уйындары”ндағы сығышын күргәндән һуң, бәйгегә саҡырыу килә. Ҡунаҡ итеп саҡырһалар ҙа, улар конкурста ҡатнашырға теләк белдерә. 
 Төркөм бер нисә ай әүҙем рәүештә конкурсҡа ҡыҙыҡлы һәм үҙенсәлекле программа әҙерләй. Әйткәндәй, республика халҡы уны 2 март “Башҡортостан” концерт залында күрә аласаҡ. Уны “Арғымаҡ”тар үҙҙәренең ун йыллыҡ юбилейына арнап эшләгән.
 
 ","
	Кесе йома, 14 февраль 2019",Яңылыҡтар,Na
https://kulturarb.ru/ba/news/өfөlә-arҙaҡly-shәhesebeҙ-rәmi-ғaripovty-hөrmәtlәp-iҫkә-aldylar, Өфөлә арҙаҡлы шәхесебеҙ - Рәми Ғариповты  хөрмәтләп иҫкә алдылар ,Na,"

Мәшһүр шағир Рәми Ғарипов 1932 йылдың ҡарлы-буранлы 12 февралендә донъяға килгән һәм ҡабатланмаҫ ижады менән халҡы йөрәгендә мәңгелеккә уйылып ҡалған. Арҙаҡлы шәхесебеҙҙе Өфөлә хөрмәтләп иҫкә алдылар. Бөтә донъя башҡорттары ҡоролтайы Башҡарма комитеты ағзалары һәм билдәле әҙиптәр уның ҡәберенә сәскәләр һалды, хәтирәләре, фекерҙәре менән уртаҡлашты.  Бөтә донъя башҡорттары ҡоролтайы Башҡарма комитеты аппараты етәксеһе Заһир Ишкин: “Беҙ йәштәрҙе тап Рәми Ғарипов рухында, уның ижады өлгөһөндә тәрбиәләргә тейешбеҙ!” – тине. Филология фәндәре докторы, ғалим Тимерғәле Килмөхәмәтов Рәми ағайҙы уҡытыусыһы булараҡ хәтергә алды, рәхмәттәрен әйтте. Республиканың “Ағинәйҙәр” ойошмаһы рәйесе, “Киске Өфө” гәзитенең баш мөхәррире Гөлфиә Янбаева шулай уҡ бергә эшләгән йылдары иҫтәлектәрен еткерҙе, журналист һәм әҙәбиәтсе һөнәрҙәренең үҙенсәлектәрен Рәми ағайҙан өйрәнеүен билдәләне.  Шағирә Лариса Абдуллина  үҙ сығышында Рәми Ғариповтың милләттең рухи юлбашсыһы булыуы, бары тик уға ғына үҙе арабыҙҙан киткәндән һуң халыҡ шағиры исеме, Салауат Юлаев исемендәге премия күмәк көс менән бергәләп юллап алып бирелгәне хаҡында әйтте. 
 Бөгөн М. Ғафури исемендәге Башҡорт академия драма театры бөйөк шағир Рәми Ғариповтың һүнмәҫ рухына, тормош һәм ижад юлына бағышланған - «Февраль... Буран...». Шағир иленә сәйәхәт"" спектаклен тәҡдим итә.Рәхим итегеҙ! 
 ","
	Шаршамбы, 13 февраль 2019",Яңылыҡтар,Na
https://kulturarb.ru/ba/news/zәjnәb-biisheva-isemendәge-әҙәbi-premiyanyң-2018-jylғy-laureattary-bildәlәnde, Зәйнәб Биишева исемендәге әҙәби премияның 2018 йылғы лауреаттары билдәләнде ,Na,"

Күгәрсен районында Зәйнәб Биишева исемендәге әҙәби премияның 2018 йылғы лауреаттарын бүләкләү тантанаһы үтте. Улар – Башҡортостан Фәндәр академияһының мөхбир ағзаһы, филология фәндәре докторы, профессор, әҙибәнең әҫәрҙәрен фәнни һәм ижади йәһәттән тәрән өйрәнгән, үҫеп килгән быуынды илһөйәрлек рухында тәрбиәләгән Ғәли Сәйетбатталов (үлгәндән һуң); халыҡ яҙыусыһының исемен һәм ижадын пропагандалауға, йәштәргә эстетик тәрбиә биреүгә ҙур өлөш индергән педагогик хеҙмәт ветераны Ғәлиә Әлимғужина; район мәҙәниәт һарайында бүлек мөдире булып эшләгән, З. Биишеваның ижадын популярлаштырыуға һәм таратыуға ҙур иғтибар бүлгән Альбина Григорьева.
 Лауреаттарҙы Күгәрсен районы хакимиәте башлығы Ғайса Янбаев, Башҡортостан Яҙыусылар союзы рәйесе Зәки Әлибаев, Зәйнәб Биишева исемендәге “Китап” нәшриәте директоры Илһам Йәндәүләтов тәбрикләне.
 ","
	Шаршамбы, 13 февраль 2019",Яңылыҡтар,Na
https://kulturarb.ru/ba/news/bөrө-ҡalaһynda-balalar-balalarғa-beҙҙeң-jөrәktәr-muzykaһy-hәjriә-proektynda-ҡatnashyusylar-syғysh-yaһany, Бөрө ҡалаһында «Балалар балаларға – беҙҙең йөрәктәр музыкаһы» хәйриә проектында ҡатнашыусылар сығыш яһаны ,Na,"

Бөрөлә ""Балалар балаларға - беҙҙең йөрәктәр музыкаһы"" хәйриә проекты сиктәрендә республиканың йәш йондоҙҙары мәғариф һәм һаулыҡ һаҡлау учреждениеларында концерт менән сығыш яһаны. Күләмле сарала Владимир Спиваков фонды тәрбиәләнеүселәре ҡатнашты.
Ил президенты Грантына ла лайыҡ булған «Балалар балаларға – беҙҙең йөрәктәр музыкаһы» хәйриә проекты сиктәрендә Владимир Спиваков фонды тәрбиәләнеүселәре - йәш музыканттар йыл дауамында Башҡортостан, Татарстан һәм Силәбе өлкәһе мәғариф һәм һаулыҡ һаҡлау учреждениеларында концерттар ойошторасаҡ.
Башҡортостанда Владимир Спиваков фонды директоры, Башҡортостандың атҡаҙанған артисы Артур Нәзиуллин әйтеүенсә: “Проект бер йылға иҫәпләнгән. Декабргә тиклем барлыҡ Башҡортостанды урап сығырға ине. Талантлы балалар командаһы төбәктең тәжрибәле педагогтары менән ҡала-райондар буйлап сәхәйәт ҡыласаҡ. Уларға Мәскәү дәүләт консерваторияһы, Гнесиндар исемендәге Рәсәй музыка академияһы белгестәре ҡушылып, сәнғәт мәктәптәрендә оҫталыҡ дәрестәре лә ойошторасаҡ”.
 
 ","
	Шаршамбы, 13 февраль 2019",Яңылыҡтар,Na
https://kulturarb.ru/ba/news/rus-akademiya-drama-teatry-metallolom-spektakleneң-premeraһyna-әҙerlәnә, Рус академия драма театры «Металлолом» спектакленең премьераһына әҙерләнә ,Na,"

Әлеге ваҡытта  ижади коллектив «Металлолом» спектакленең премьераһына әҙерләнеү менән мәшғүл, репетициялар алып барыла. Премьера 20 февралдә тәғәйенләнгән.
Театр бынан 3 йыл элек, Һамарҙан режиссер, драматург һәм педагог Алла Коровкина үҙ пьесаһын Өфөгә ебәргәндән һуң ""Металлолом"" спектаклен сәхнәләштерергә була.
Ижад емеше ҡатын-ҡыҙ яҙмышы тураһындағы өс монологты үҙ эсенә ала. Спектаклдә мөхәббәт, бәхет тураһындағы мәңгелек темалар күтәрелгән.ус академия драма театры тамашасыларҙы «Металлолом» спектакленә көтә
Был спектаклдең үҙенә генә хас алымдары ла бар, тамашасылар сәхнә түренә саҡырыла. Сәнғәт әһелдәре фекеренсә, был театр һөйөүселәр менән сәхнә оҫталары араһындағы бәйләнеште нығыта. 
 
 ","
	Шаршамбы, 13 февраль 2019",Яңылыҡтар,Na
https://kulturarb.ru/ba/news/etnik-muzyka-kisәlәre-proektyna-rәhim-itegeҙ, “Этник музыка кисәләре” проектына рәхим итегеҙ ,Na,"

“Йатаған” этно-төркөмө– “Этник музыка кисәләре” исеме менән яңы проект әҙерләй.
“Квартирник” форматындағы осрашыуҙар Актерҙар йортоноң икенсе ҡатында урынлашҡан “Шатлыҡ бар” кафеһында ойоштороласаҡ. 
 “Беҙ был проектты этник музыканы яратҡан барлыҡ башҡарыусыларҙы һәм тыңлаусыларҙы берләштереү өсөн эшләйбеҙ. Йәйен Өфөлә “Евразия йөрәге” фестивале, 2020 йылда фольклориада үтәсәк, – ти Илдар Шакир. – Беҙҙә Роберт Юлдашев, “Арғымаҡ” төркөмө кеүек билдәле башҡарыусылар бар, шул уҡ ваҡытта, мәҫәлән, Учалы, Белорет яҡтарында ла күп ундай коллективтар. Әммә уларҙы республика халҡы белмәй. Үҙҙәрен танытырға кәрәк. Шулай уҡ Рәсәйҙән, аҙаҡ хатта сит илдәрҙән дә этник музыканттарҙы килтерергә планлаштырабыҙ”. 
 Беренсе осрашыу ял көнө, 17 февралдә үтәсәк. Тәүге геройҙар – “Йатаған” төркөмө. Кисәгә инеү бушлай. 

 ","
	Шаршамбы, 13 февраль 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһynda-halyҡ-izhady-festival-marafon-siktәrendә-kushnarenko-rajony-syғysh-yaһayasaҡ,  Башҡорт дәүләт филармонияһында халыҡ ижады фестиваль-марафон сиктәрендә Кушнаренко районы сығыш яһаясаҡ ,Na,"

Республикала “Башҡортостан тарихы биттәре” фестиваль-марафоны дауам итә.
Бөгөн, 12 февралдә Хөсәйен Әхмәтов исемендәге Башҡорт дәүләт филармонияһында халыҡ ижады фестиваль-марафон сиктәрендә Кушнаренко районы сығыш яһаясаҡ.
Кушнаренко районында тыуып үҫкән, тамырҙары ошо районға барып тоташҡан һәр милләт вәкилен осрашыуға саҡырыла.
Башҡорт дәүләт филармонияһы сәхнәһендә райондың иң яҡшы ижади коллективтары сығыш яһаясаҡ, фойела милли ризыҡтар һәм сувенирҙар, сәнәғәт ойошмалары тауарҙары күргәҙмәһе, Кушнаренконың данлы үткәне һәм бөгөнгөһөнә арналған экспозиция тәҡдим ителәсәк.
Сараға рәхим итегеҙ, киске сәғәт 6-ла башлана, инеү бушлай. 

 ","
	Шишәмбе, 12 февраль 2019",Яңылыҡтар,Na
https://kulturarb.ru/ba/news/әbjәlil-rajonynda-tyuғan-erem-moң-daryaһy-isemle-shiғyr-һөjlәүselәr-bәjgeһe-үtte," Әбйәлил районында ""Тыуған ерем-моң даръяһы"" исемле шиғыр һөйләүселәр бәйгеһе үтте ",Na,"

Әбйәлил районы Ишҡол ауылында Шәйехзада Бабич исемендәге республика дәүләт йәштәр премияһы лауреаты Гөлназ Ҡотоева призына шиғыр һөйләүселәр бәйгеһе үтте. Сараның беренсе өлөшөндә Гөлназ Мират ҡыҙын матур юбилейы менән тәбрикләү сараһы булды.Сараны асып,Рауил ауыл советы хакимиәте башлығы Солтанов Ғ.И.Гөлназ Мират ҡыҙына ҡотлау һүҙҙәрен әйтеп бүләк тапшырып китте.Г.Ҡотоеваны тәбрикләргә райони үҙәгенән мәҙәниәт бүлеге етәксеһе И.Ә.Мусин,район башҡорттары ҡоролтайы етәксеһе,""Осҡон""район газетаһы мөхәррире В.Ә.Илһамов,район ҡатын-ҡыҙҙар советы етәксеһе Л.К.Сәғәҙиева,район МЯҮ директоры Э.А.Кунафина,район китапханаһы директоры З.Р.Исхакова,""Йәйғор""әҙәби берекмәһе етәксеһе З.Ә.Кашапова,Магнитогорск ҡалаһынан ""Аҡ ҡауырый""әҙәби берекмәһе етәксеһе С.Н.Хәкимовалар килделәр.Шулай уҡ Гөлназ Мират ҡыҙының уҡытыусылары,туғандары,ауылдаштары ҡотлау һүҙҙәрен,теләктәрен еткерҙеләр.Сара бай ,йөкмәткеле концерт номерҙары менән оҙатылып барҙы.Гөлназ Мират ҡыҙының һүҙҙәренә яҙылған ""Ҡыпсаҡ ҡыҙы"" йырын А.Н.Ишбулатова, ""Кисер"" йырын Р.Ә.Хайруллиналар башҡарҙы.Тәпән ,Рауил ауылы ҡатын ҡыҙҙарының бейеүҙәре,""Йәнгүзәл""фольклор төркөмөнөң сығыштарын сараға йәм өҫтәне.Сараның икенсе өлөшөндә шағирә ""Башҡортостан ҡыҙы""журналының баш мөхәррире Г.М.Ҡотоеваның призына ""Тыуған ерем-моң даръяһы""исемле район шиғыр уҡыусылар бәйгеһе үтте.Бәйгелә ҡатнашырға район ауылдарынан 40 конкурсант килде.Бәйгеселәрҙең сығышына абруйлы баһалама ағзалары ҡараны: Тамара Искәндәриә ""Аҡбуҙат""балалар журналы баш мөхәррире,Гөлдәр Яҡшығолова-""Башҡортостан"" гәзите хәбәрсеһе,Г.Ҡотоева шағирә,""Башҡортостан ҡыҙы""журналының баш мөхәррире,З.Р.Исхакова Әбйәлил район китапханаһы директоры,З.Кәшәпова яҙыусы, с.Хәкимова ""Аҡ ҡауырһын""әҙәби берекмәһе етәксеһе.
Кисәлә яңғыраған шиғырҙарҙың күбеһе әҙәбиәттәге мәңгелек темаға, шулай уҡ тыуған яҡтың матурлығына һәм уңған кешеләрҙе данлауға арналды. Күңелендә ижад осҡоно булған бәйгеселәр һүҙ сәнғәтен яңы бейклеккә күтәрҙе.
Конкурс һөҙөмтәләре буйынса еңеүселәр төрлө номинациялар буйынса билдәләнде. Гран-приға иһә Атауҙы ауылынан Нияз Замалетдинов лайыҡ булды.
 
 
 ","
	Шишәмбе, 12 февраль 2019",Яңылыҡтар,Na
https://kulturarb.ru/ba/news/irkutskiҙa-bashҡort-mәҙәniәte-kөndәre-үtәsәk, Иркутскиҙа Башҡорт мәҙәниәте көндәре үтәсәк ,Na,"

Башҡортостан Республикаһының 100 йыллығы уңайынан Иркутск өлкәһендә 17-18 февралдә Башҡорт мәҙәниәте көндәре үтә.  Беренсе көндә Черемхово ҡалаһында ғилми-ғәмәли конференция, Мостай Кәримдең ижадына арналған ултырыш, ҡурай һәм ҡумыҙҙа уйнау, бейеү, көрәш буйынса оҫталыҡ дәрестәре ҡаралған.  Мәҙәниәт көндәре 18 февралдә Иркутскиҙың үҙендә матур осрашыу һәм концерт менән тамамлана.  Бөтә донъя башҡорттары ҡоролтайынан сарала Башҡарма комитет ағзаһы, БДУ доценты Нурислам Ҡалмантаев ҡатнаша. 
 Ойоштороусыһы - «Башҡорт-татар мәҙәни үҙәге» өлкә йәмәғәт ойошмаһы.
 ","
	Шишәмбе, 12 февраль 2019",Яңылыҡтар,Na
https://kulturarb.ru/ba/news/marsel-sәlimovҡa-dzhek-london-isemendәge-halyҡ-ara-әҙәbi-premiyaғa-lajyҡ-buldy, Марсель Сәлимов Джек Лондон исемендәге Халыҡ-ара әҙәби премияға лайыҡ булды ,Na,"

Халыҡ-ара Арт-үҙәк Американың Сан-Франциско ҡалаһында Джек Лондон исемендәге Халыҡ-ара әҙәби премияның 2019 йылғы лауреаттарын иғлан итте. Улар араһында — яҡташыбыҙ, Рәсәй Федерацияһының һәм БАССР-ҙың атҡаҙанған мәҙәниәт хеҙмәткәре, Дуҫлыҡ ордены кавалеры, яҙыусы-сатирик һәм шағир, журналист һәм йәмәғәт эшмәкәре Марсель Сәлимов  (Мар. Сәлим).
Бөтә донъяла билдәле башҡорт сатиригы һәм юморисы юғары халыҡ-ара наградаға Лондонда инглиз телендә баҫылған үҙенсәлекле «Книга, какой ещё никто не писал» («The Book Which Has Never Been Written Before») йыйынтығы өсөн лайыҡ булды. Китапты был премияға Марсель Сәлимов ағза булып торған Халыҡ-ара әҙәбиәт, сәнғәт, коммуникация эшмәкәрҙәре академияһы (Германия, Франкфурт-на-Майне) тәҡдим итте.
Джек Лондон исемендәге Халыҡ-ара премия уҙған йылда булдырылған.Тәүге лауреаттар иҫәбендә Татьяна һәм Сергей Дзюба, Василь Слапчук (Украина), Елена Ананьева (Германия), Ғалымкайыр Мутанов (Ҡаҙағстан), Михаил Спивак (Канада) кеүек бар донъяла танылыу алған яҙыусылар бар.
Американан килгән яңылыҡ әҙәби һәм йәмәғәт эшмәкәрлеге Рәсәйҙә, унан ситтә дуҫтарса һәм һөнәри мөнәсәбәттәр урынлаштырыуға, башҡорт һәм башҡа халыҡтар араһында мәҙәни хеҙмәттәшлекте үҫтереүгә арналған Марсель Сәлимовтың 70 йәшенә шәп бүләк булды.
 
 ","
	Шишәмбе, 12 февраль 2019",Яңылыҡтар,Na
https://kulturarb.ru/ba/news/ғafuri-rajonynda-zәki-mәhmүtov-isemendәge-jyr-bәjgeһe-үtә, Ғафури районында Зәки Мәхмүтов исемендәге йыр бәйгеһе үтә ,Na,"

Быйылғы йыр бәйгеһе Рәсәй Федерацияһының атҡаҙанған, Башҡортостан Республикаһының халыҡ артисы Зәки Ғиззәт улы Мәхмүтовтың тыуыуына 85 йыл тулыуға арнала.  Конкурсты ойоштороусылар: Ғафури районы муниципаль район хакимиәте, район мәҙәниәт һарайы муниципаль бюджет учреждениеһы. Маҡсаттары һәм бурыстары: Зәки Мәхмүтов ижадын пропагандалау; яңы үҙешмәкәр таланттарҙы асыҡлап, уларҙың башҡарыу оҫталығын үҫтереү, халыҡсан  башҡарыу традицияларын һаҡлау һәм үҫтереү; йәш башҡарыусыларҙың ижади эшмәкәрлегенә ярҙам итеү, дәртләндереү. Конкурс уҙғарыу шарттары: асыҡ конкурс 2019 йылдың 28 февралендә Красноусол ауылында уҙа. Унда махсус вокаль белеме булмаған яңғыҙ башҡарыусылар ҡатнаша, йәше һәм шөғөлдәренә ҡарата сикләү юҡ. Урта махсус уҡыу йорттарының вокал бүлектәренең беренсе һәм икенсе курс студенттары ла ҡатнаша ала. Элекке конкурстарҙа Гран-при алыусылар ҡатнаштырылмай.  Бәйгеселәр өс йәш төркөмөнә бүленә: 16 йәшкә тиклемгеләр; 16 йәштән 60 йәшкә тиклемгеләр; 60 йәштән өлкәндәр.  Конкурс бер турҙа уҙа. 16 йәштән 60 йәшкә һәм 60 йәштән өлкән ҡатнашыусылар ике әҫәр: башҡорт халыҡ  йыры - оҙон көй һәм автор йыры - оҙон көй башҡара.  16 йәшкә тиклемге конкурсанттар башҡорт халыҡ йыры - оҙон көйөн һәм автор репертуарынан халыҡ йырын башҡарырға тейеш.  Конкурстың баһалаусылары: жюриҙа Башҡортостан Республикаһының сәнғәт оҫталары, райондың билдәле мәҙәниәт эшмәкәрҙәре була.  Бүләкләү. Еңеүселәр һәр йәш категорияһында айырым билдәләнә. Иң оҫта башҡарыусыға Гран-при бирелә.  Ойоштороу комитетының адресы: Коммунистик урамы, 14/1, район мәҙәниәт һарайы; электрон адресы: Этот адрес электронной почты защищён от спам-ботов. У вас должен быть включен JavaScript для просмотра., тел.: 2-16-88, 8-927-953-64-43 (Рәмил Ҡотдосов).
 ","
	Шишәмбе, 12 февраль 2019",Яңылыҡтар,Na
https://kulturarb.ru/ba/news/sahalinda-bashҡort-mәҙәniәte-kөnө-bildәlәnә, Сахалинда Башҡорт мәҙәниәте көнө билдәләнә ,Na,"

Сахалин өлкә сәнғәт музейында Милли мәҙәниәттәр көндәре башланды. Алыҫ Көнсығыш халҡы был арала Төньяҡ Сахалиндың аҙ һанлы халыҡтары, ҡырғыҙ, бүрәт, алтай һәм башҡа милләттәрҙең мәҙәниәте менән таныша аласаҡ.  9 март иһә Башҡорт мәҙәниәте көнө тип билдәләнгән. 
 Сахалин башҡорттары ҡоролтайынан Гүзәлиә Солтанова хәбәр итеүенсә, улар бай программа әҙерләй. Музейҙың ресурстар үҙәгендә көн дауамында Башҡортостан тураһында видеояҙмалар, русса аңлатмалы яҙыуҙары булған йәнһүрәт күрһәтеләсәк. Әҙер изделиеларға милли биҙәктәр төшөрөү буйынса оҫталыҡ дәресен үткәреү ҙә ҡаралған. 
 Мәҙәниәт көндәрен 17 мартта «Халҡым мәҙәниәте» тип аталған гала-концерт йомғаҡлай. «Гөлдәр» ансамбле тамашасыларға башҡорт бейеүен тәҡдим итәсәк. 


 ","
	Дүшәмбе, 11 февраль 2019",Яңылыҡтар,Na
https://kulturarb.ru/ba/news/iglin-rajonynda-ҡalҡan-һәm-lira-үҙeshmәkәr-sәnғәt-festivale-үtte, Иглин районында «Ҡалҡан һәм лира» үҙешмәкәр сәнғәт фестивале үтте ,Na,"

Сарала Эске эштәр органдары хеҙмәткәрҙәре һәм уларҙың ғаиләләре ҡатнашты. Йыл һайын ойошторолған ижади конкурс быйыл Башҡортостандың һәм Республика Эске эштәр министрлығының 100 йыллығына арналды. Фестивалдә Иглин полицейскийҙарынан тыш, Нуриман, Архангел, Өфө һәм Ҡырмыҫҡалы райондары хоҡуҡ һаҡсылары ҡатнашты.һәм лира» тип аталған үҙешмәкәр сәнғәт фестивале үтте
Сәхнәлә дәртле йырҙар яңғыраны, бейеүҙәр, полиция хеҙмәте тормошонан инсценировкалар күрһәтелде. Сағыу һәм бай йөкмәткеле тамаша һәр кемдең күңеленә хуш килде.
12 мартҡа тиклем ""Ҡалҡан һәм лира"" фестивале концерттары республиканың башҡа төбәктәрендә лә үтәсәк. Билдәләнгән һәр зонала 5 район вәкилдәре сығыш яһаясаҡ. Еңеүселәр июндә Волдгоградта Бөтә Рәсәй фестивалендә сығыш яһаясаҡ.
 ","
	Дүшәмбе, 11 февраль 2019",Яңылыҡтар,Na
https://kulturarb.ru/ba/news/ҡyrmyҫҡaly-rajonynyң-bishauyl-uңғar-auyly-klubynda-bauyrһaҡ-bajramy-uҙғaryldy, Ҡырмыҫҡалы районының Бишауыл-Уңғар ауылында Бауырһаҡ байрамы уҙғарылды  ,Na,"

Күркәм сараның маҡсаты - халҡыбыҙ, айырыуса йәштәр күңелендә башҡорт йолаларына, боронғо аш-һыуыбыҙға ҡарата иғтибарҙы, ихтирамды, ҡыҙыҡһыныуҙы арттырыу, туған телебеҙҙе һаҡлау һәм үҫтереү.
Байрамда республиканың “Ағинәйҙәр” ойошмаһы етәксеһе Гөлфиә Янбаева, Ҡырмыҫҡалы районының Ибраһим, Мөҡсин, Һәүәләй, Олокүл, Үтәгән ауылдарынан килгән ҡунаҡтар ҡатнашты.
Ауылдаштар менән берлектә бай табын әҙерләнгән. Күңелле, сағыу байрам күмәкләп сәй эсеү менән тамамланды.
 
 ","
	Дүшәмбе, 11 февраль 2019",Яңылыҡтар,Na
https://kulturarb.ru/ba/news/өfөlә-er-һүҙe-kinoforumynyң-respublika-konkursy-eңeүselәre-bildәlәnde, Өфөлә  “Ер һүҙе” кинофорумының республика конкурсы еңеүселәре билдәләнде ,Na,"

Барлығы 15 эш авторы финалға үткән. Улар Булат Йосоповтың Киномәктәбендә режиссерлыҡ нигеҙҙәре буйынса курстарҙа ҡатнашасаҡ. Ойоштороусыларҙың һәм “Башҡортостан” киностудияһының ярҙамы менән ҡыҫҡа метражлы кинотаҫмалар төшөрөү тормошҡа ашырыласаҡ. Был эштәрҙе экранда 12 – 14 апрелендә күрә аласаҡбыҙ.
Еңеүселәр араһында “Бүреләр” рок-төркөмө лидеры Илшат Абдуллин бар. Йырсы “Минең телем үлмәйәсәк” тигән клип эшләргә планлаштыра. Ә Милли йәштәр театры актеры Илгиз Таһиров “Футбол уйын ғына түгел” атамалы документаль проекты менән еңеүселәр исемлегенә инде.
“Ер һүҙе” форумы сиктәрендә Рәсәй һәм сит илдәр ижади коллективтарының фильмдары премьераһын күрһәтеү ҙә планлаштырыла.
 
 ","
	Дүшәмбе, 11 февраль 2019",Яңылыҡтар,Na
https://kulturarb.ru/ba/news/bashҡortostandyң-halyҡ-shaғiry-rәshit-niғmәtiҙeң-tyuyuyna-110-jyl, Башҡортостандың халыҡ шағиры Рәшит Ниғмәтиҙең тыуыуына 110 йыл  ,Na,"

9 февралдә Башҡортостандың халыҡ шағиры Рәшит Ниғмәтиҙең тыуыуына 110 йыл тула.
Рәшит Ниғмәти 17 йәшенән шиғыр яҙа башлай. 30-сы йылдарҙа шиғырҙары танылыу ала. 1933 йылда «Кереш» исемле тәүге шиғри йыйынтығы сыға. Яңы тормош ҡороу, «иҫкелек ҡалдыҡтары» менән көрәш яҙыусының төп темаһы була. 1938 йылда Яҙыусылар союзына алына, унда яуаплы сәркәтип эшенә тәғәйенләнә. Китап нәшриәтендә мөхәррир була. «Дауылдар тыуҙырған ғүмер», «Йәмле Ағиҙел буйҙары», «Минең баҡсала» шиғыр һәм поэма йыйынтыҡтары башҡорт халҡының 20-30-сы йылдарҙағы тормошона арналған. 
Әҙәбиәтебеҙҙең иң ҙур, иң талантлы шағирҙарының береһе булған Р. Ниғмәти утыҙ йылдан артыҡ ижад дәүерендә башҡорт әҙәбиәтен үҙенең гүзәл шиғырҙары, поэмалары, сәхнә әҫәрҙәре менән байытты. «Шағирлыҡ таланты уны поэзия түренә күтәрҙе һәм халыҡгың мөхәббәтен ҡаҙанған данлыҡлы шағир итеп танытты», - ти Р. Ниғмәти ижады буйынса ғилми тикшеренеү алып барған профессор Ғ. Хөсәйенов.
Р. Ниғмәтиҙең бала сағы Куйбышев әлкәһенең Больше-Черниговский районында Диңгеҙбай ауылында үтә. Ул Ниғмәтулла исемле ярлы крәҫтиән ғаиләһендә тәрбиәләнә.
Туғыҙ йәшендә уның әсәһе, ун йәшендә саҡта атаһы үлеп китә. Үкһеҙ етем ҡалған Рәшит башта Самар, унан һуң Украина- ла балалар йортонда тәрбиәләнә. 1924 йылда Өфөләге Ленин исемендәге мәктәпкә уҡырға инә.  Туймазыла район гәзитендә әҙәби хеҙмәткәр булып эшләй. Бөйөк Ватан һуғышы башланыр алдынан Өфөгә күсеп килеп, төрлө гәзиттәрҙең редакцияларында эшләй. Күп яҡлы талант эйәһе Р. Ниғмәти тиңдәшһеҙ һәм ҡабатланмаҫ шиғыр оҫтаһы булыу менән бергә үҙен күренекле драматург, оҫза тәржемәсе, ялҡынлы публицист итеп танытты. Р. Ниғмәтиҙең беҙгә ете пьесаһы билдәле.
Үҙенең күп һанлы әҫәрҙәрендә патриот шағир Р. Ниғмәти туған халҡына дан йырланы, үҙенең бар талант көсөн халыҡҡа, Ватанға хеҙмәт итеүгә бағышланы.
Туған халҡыбыҙ һәм хөкүмәтебеҙ Р. Ниғмәтиҙең талантын юғары баһаланы, уны Хеҙмәт Ҡыҙыл Байрағы һәм ике тапҡыр «Почет билдәһе» ордендары менән бүләкләне, илле йәше тулыу уңайы менән уға Башҡортостандың халыҡ шағиры тигән исем бирелде.
1959 йылдың февралендә 50 йәше тулыуын байрам итергә йыйылған халыҡ алдына сығып, шағир: «Бөтәһе өсөн дә мин һеҙгә баш эйәм, ҡәҙерле иптәштәр!» - тип, үҙенең тэрән ихтирамын һәм рәхмәтен белдерә.

 ","
	Йома, 08 февраль 2019",Яңылыҡтар,Na
https://kulturarb.ru/ba/news/bөtә-rәsәj-bashҡortostan-talanttary-balalar-һәm-үҫmerҙәr-izhady-konkursyna-ғarizalar-ҡabul-itelә, Бөтә Рәсәй «Башҡортостан таланттары» балалар һәм үҫмерҙәр ижады конкурсына ғаризалар ҡабул ителә ,Na,"

2 мартта Өфө ҡалаһында Республика халыҡ ижады үҙәге ярҙамы менән  V бөтә рәсәй «Башҡортостан таланттары» балалар һәм үҫмерҙәр ижады конкурсы үтә. Сара талантлы балаларҙың ижадын популярлаштырыу, конкурсанттарҙың квалификация кимәлен күтәреү һәм тәжрибә алмашыу маҡсатында үткәрелә.
Конкурсанттар вокал, хореография, оригиналь жанр, нәфис һүҙ, инструменталь жанр һәм мода театры номинацияларында ҡатнашырға саҡырыла.
Конкурста ҡатнашыр өсөн 3 йәштән 17 йәшкә тиклемге балалар һәм үҫмерҙәр түбәндәге номинацияларға ғариза бирә ала: вокал, хореография, оригиналь жанр, нәфис һүҙ, инструменталь жанр һәм мода театры. Ғаризалар 15 февралгә тиклем ҡабул ителә.
Конкурс 08.00 сәғәттә «Химиктар» мәҙәниәт һарайында (Өфө ҡалаһы, Беренсе Май урамы 47) үтәсәк.
Конкурс тураһында тулыраҡ мәғлүмәт менән положениела танышырға мөмкин.

 ","
	Йома, 08 февраль 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһynyң-jondoҙҙar-parady-beҙҙә-tip-isemlәngәn-ҙur-koncertyna-rәhit-itegeҙ, Башҡорт дәүләт филармонияһының «Йондоҙҙар парады – беҙҙә!» тип исемләнгән ҙур концертына рәхим итегеҙ ,Na,"

«8 кистә 80 йондоҙло йыл» проекты сиктәрендә Башҡорт дәүләт филармонияһы 2 мартта «Йондоҙҙар парады – беҙҙә!» тип исемләнгән ҙур концерт тәҡдим итә. Тамашаның режиссеры-Сулпан Аскарова.
Башҡорт эстрадаһы тарихы филармониянан башлана. Республикабыҙҙың төп сәнғәт усағы – Хөсәйен Әхмәтов исемендәге Башҡорт дәүләт филармонияһынан бихисап профессиональ йырсылар, коллективтар үҫеп сыҡҡан. Улар араһында Фәриҙә Ҡудашева, Бәхти Ғайсин, Асия һәм Илфак Смаковтар, Мәғфирә һәм Наил Ғәлиевтар, «Ирәндек», «Йәдкәр», «Дуҫтар» төркөмдәре. Ә бөгөн был легендар йырсы-музыканттарҙың ижад юлын дауам итеүселәр кемдәр? Быларҙың барыһын да 2 март көнө филармонияның Ҙур залында беләсәкбеҙ. Эстрадабыҙ тарихында тағы ла бер яҡты миҙгел булып ҡаласаҡ тамашаға рәхим итегеҙ!
   Концертта филармония ветерандары Нәзифә Ҡадырова, Ғәли Алтынбаев, Редик Фәсхетдинов, Гөлзәмиә Ситдиҡова, Вәлит Илембәтов, Иҙрис Ғәзиев, Вәкил Мурзин, Фәнүнә Сиражетдинова, Гүзәл Мамина һәм легендар «Карауанһарай» төркөмө ҡатнаша. Шулай уҡ, бөгөн ялҡынлы ижад итеүсе сәхнә йондоҙҙары Фәдис Ғәниев, Лилиә Биктимерова, Рифат Шәрәфетдинов, Айгөл Һағынбаева, Дияна Ишниязова, Заһир Иҫәнсурин, Әлфиә Юлсурина, Римма Амангилдина, Лилиә Ишемйәрова, «Далан» (етәксеһе - Артур Туҡтағолов), «Карауан» (етәксеһе - Марсель Ҡотоев) төркөмдәре, «Көлкө-шоу» (етәксеһе - Фаяз Йәнтүрин) эстрада миниатюралары театры һәм башҡалар үҙҙәренең сығыштары менән биҙәйәсәк. 
 
 ","
	Йома, 08 февраль 2019",Яңылыҡтар,Na
https://kulturarb.ru/ba/news/bashҡort-drama-teatrynyң-mәskәү-gastroldәre-tamamlandy, Башҡорт драма театрының Мәскәү гастролдәре тамамланды ,Na,"

Театрҙың 100 йыллыҡ юбилейы уңайынан гастролдәр А.С.Пушкин исемендәге театрҙың Төп сәхнәһендә 2019 йылдың 4 февраленән 6 февраленә тиклем үтте.
Театр коллективы Рәсәйҙең баш ҡалаһында йәшәүселәргә «Сәмле ярыш-баттл!» исемле театрлаштырылған концерт тәҡдим итте. Артистар йыр һәм бейеүҙәр, спектаклдәрҙән өҙөктәр тәҡдим иттеләр. 
Театрҙың художество етәксеһе Олег Ханов сәхнәнән Рәсәй театр эшмәкәрҙәре Союзы рәйесе Александр Калягиндан  театрҙың  гастролдәре  уңайынан килгән ҡотлау телеграммаһын уҡыны. Башҡортостан Республикаһының Мәҙәниәт министрлығы исеменән мәҙәниәт министры урынбаҫары Шамил Абдраҡов ҡотланы.
 ","
	Йома, 08 февраль 2019",Яңылыҡтар,Na
https://kulturarb.ru/ba/news/yrymburҙa-bashҡort-avtonomiyaһynyң-100-jyllyғy-bildәlәnә, Ырымбурҙа Башҡорт автономияһының 100 йыллығы билдәләнә  ,Na,"

Ырымбурҙа Башҡорт автономияһының 100 йыллығы уңайынан Башҡорт мәҙәниәте һәм мәғарифы көндәре башланды.
 “Башҡорттар – Ырымбур өлкәһенең ерлекле төп халҡы. 2010 йылғы Бөтә Рәсәй халыҡ иҫәбен алыу мәғлүмәттәре буйынса, бында, аҫаба ерендә, 46 меңдән ашыу милләттәшебеҙ йәшәй, – тип башлап ебәрҙе пленар ултырыштағы сығышын Бөтә донъя башҡорттары ҡоролтайының Башҡарма комитеты рәйесе Данир Ғәйнуллин.
 Сарала шулай уҡ Башҡортостан Башлығы Хакимиәтенең Ижтимағи-сәйәси үҫеш идаралығы етәксеһе Урал Килсенбаев, республиканың мәҙәниәт министры урынбаҫары Ранис Алтынбаев, Башҡорт ҡатын-ҡыҙҙары ойошмаһы рәйесе, Дәүләт Йыйылышы – Ҡоролтай депутаты Гөлнур Ҡолһарина ҡатнаша.
 Башҡорт мәҙәниәте һәм мәғарифы көндәрен асыу барышында ""Бабич"" нәфис фильмы күрһәтеләсәк, Сибай дәүләт филармонияһы концертын ҡарарға һәм күргәҙмә-йәрминкә менәнтанышырға мөмкин.
 
 ","
	Йома, 08 февраль 2019",Яңылыҡтар,Na
https://kulturarb.ru/ba/news/өfөl-һuҡyrҙar-өsөn-mahsus-kitaphananyң-stәrletamaҡ-filialy-ҡarshylyҡtarһyҙ-marshrut-prroektyn-tormoshҡa-ashyrasaҡ, Һуҡырҙар өсөн махсус китапхананың Стәрлетамаҡ филиалы “Ҡаршылыҡтарһыҙ маршрут” проектын тормошҡа ашырасаҡ ,Na,"

Башҡортостан республикаһы хөкүмәтенең ҡарары буйынса, мәҙәниәт һәм сәнғәт эшмәкәрҙәренә республика башлығы грантын юллау конкурсының еңеүселәре билдәләнде. Еңеүселәр араһында Һуҡырҙар өсөн республика махсус китапхананың Стәрлетамаҡ филиалы ла бар. Уның проекты “Ҡаршылыҡтарһыҙ маршрут” – һуҡырҙарҙы сенсор телефондар, навигаторҙар менән ҡулланырға өйрәтеү.
Һуҡырҙар өсөн махсус китапхананың Стәрлетамаҡ филиалы 550 инвалидты хеҙмәтләндерә. Филиал микрорайондың мәғариф-мәғлүмәт, ял итеү үҙәге булып тора.
Ғилми-техник прогресс кешеләр тормошонда мөһим роль уйнай. Һуҡырҙар өсөн бигерәк тә кәрәкле нәмә. Күрмәгән кешегә тирә-йүндә йүнәлеш табып китеүе ҡыйын. Шуға ла уға йә тауыш, йә тактиль ярҙам кәрәк. Навигацион мөмкинлектәр уға бында ныҡ ярҙам итә ала.
Был проект та һуҡырҙар өсөн йүнәлтелгән. Филиал базаһында курстар ҙа үтәсәк. Шулай уҡ был проект һуҡырҙарҙы Стәрлетамаҡ ҡалаһының тарихи-мәҙәни сығанаҡтарҙы өйрәнеүҙе лә маҡсат итеп ҡуйған.
 
 ","
	Кесе йома, 07 февраль 2019",Яңылыҡтар,Na
https://kulturarb.ru/ba/news/zөlәjhә-kүҙҙәren-asa-spektakle-altyn-bitlek-premiyaһyna-tәҡdim-itelde, «Зөләйхә күҙҙәрен аса» спектакле «Алтын битлек» премияһына тәҡдим ителде ,Na,"

Мәжит Ғафури исемендәге Башҡорт дәүләт академия драма театры гастролдәре Мәскәүҙә аншлаг менән үтте. Баш ҡала тамашасыһы хөкөмөнә тәүҙә ""Зөләйха күҙҙәрен аса"" спектакле тәҡдим ителде. Гүзәл Яхина үҙенең романы буйынса ҡуйылған тамашаны инде икенсегә ҡараны. Яҙыусы башҡорт театры эшен юғары баһалай.
Был спектаклгә 800 билет бер нисә көн эсендә һатылып бөткән. Спектакль тамашасыларҙы ғына таң ҡалдырмаған. Уны ""Алтын битлек"" премияһына тәҡдим итәләр. Тамаша мәртәбәле награданың бер юлы 6 номинацияһына дәғүә итә. ""Алтын битлек"" премияһын алған еңеүселәрҙең исеме апрелдә билдәле буласаҡ.
 
 ","
	Кесе йома, 07 февраль 2019",Яңылыҡтар,Na
https://kulturarb.ru/ba/news/tanylғan-dramaturg-һәm-yaҙyusy-kәbir-aҡbashev-arabyҙҙan-kitte, Танылған  драматург һәм яҙыусы  Кәбир Аҡбашев арабыҙҙан китте  ,Na,"

Башҡорт әҙәбиәте  оло юғалтыу кисерҙе - арабыҙҙан танылған драматург һәм яҙыусы  Кәбир Аҡбашев мәрхүм булды.
Аҡбашев Кәбир Мөхәмәтшәрип улы 1932 йылдың 10 мартында Ғафури районы Биҙәүләт (Яңы Заһит) ауылында тыуған. Күрше Сәйетбаба ауылындағы урта мәктәпте тамамлай. Стәрлетамаҡ педагогия институтында белем ала.  Хеҙмәт юлын колхозда, унан һуң, Ғафури районы Яугилде мәктәбендә уҡытыусы булып башлай. Совет армияһында хеҙмәтен тултырып ҡайтҡас, «Коммунизм байрағы» район гәзитендә тәржемәсе булып эшкә урынлаша. 1963—1976 йылдарҙа Стәрлетамаҡ районы «Знамя коммунизма» гәзитендә баш мөхәрир урынбаҫары, ҡала радиокомитеты директоры булып эшләй.  1977 йылда Стәрлетамаҡ химия заводында ижади командировкала була, шул ваҡытта экология темаһына драма әҫәрҙәре ижад итә. 1990 йылдан Яҙыусылар союзы ағзаһы.  Башҡортостан Республикаһының атҡаҙанған мәҙәниәт хеҙмәткәре, Ғәли Ибраһимов исемендәге, Жәлил Кейекбаев исемендәге премиялары лауреаты.
 
 ","
	Кесе йома, 07 февраль 2019",Яңылыҡтар,Na
https://kulturarb.ru/ba/news/milli-muzejҙa-respublikanyң-100-jyllyғyna-baғyshlanғan-fotoһүrәttәr-konkursy-bujynsa-ojoshtorolғan-kүrgәҙmә-eshlәj, Милли музейҙа республиканың 100 йыллығына бағышланған фотоһүрәттәр конкурсы буйынса ойошторолған күргәҙмә эшләй ,Na,"

Республиканың 100 йыллығына бағышланған фотоһүрәттәр конкурсына, барлығы-3 меңгә яҡын фотоһүрәт килгән. Милли музейҙа асылған күргәҙмәлә ижади эштәрҙең иң яҡшылары ғына тәҡдим ителгән. Фотоһүрәттәр Башҡортостан тәбиғәте, төбәктә йәшәгән күп милләтле халыҡ, республика тарихы һәм башҡа темаларға арнала.
Һүрәттәр араһында профессиональ фотоаппаратҡа һәм кеҫә телефонына төшөрөлгәндәре лә бар. Ойоштороусылар конкурсты тәүҙә Өфө кимәлендә генә башлап ебәрһә лә ул республика даирәһенә сыҡҡан. 50 фотоһүрәтте Милли музейҙа күрергә мөмкин булһа, ҡалғандары Ҡала туризм үҙәге сайтында видеоролик рәүешендә урынлаштырыласаҡ.
 
 ","
	Кесе йома, 07 февраль 2019",Яңылыҡтар,Na
https://kulturarb.ru/ba/news/bөgөn-mortaza-ғөbәjҙulla-uly-rәhimovҡa-85-jәsh, Бөгөн- Мортаза Ғөбәйҙулла улы Рәхимовҡа 85 йәш ,Na,"

Башҡортостан Республикаһының тәүге Юғары Советы Рәйесе, беренсе Президенты, Рәсәйҙең Федерация Советы һәм Дәүләт Советы ағзаһы булған, хеҙмәте I һәм II дәрәжә ""Ватан алдындағы ҡаҙаныштары өсөн"", Хеҙмәт Ҡыҙыл Байраҡ, Халыҡтар дуҫлығы, ""Почет Билдәһе"" ордендары, башҡа бик күп орден һәм миҙал менән баһаланған Мортаза Ғөбәйҙулла улы Рәхимовҡа бөгөн 85 йәш тула.
""Башҡортостандың мәҙәни донъяһы"" интернет-порталы Һеҙҙе оло юбилейығыҙ – 85 йәшегеҙ тулыу менән ихлас ҡотлай һәм иң изге теләктәр белдерә.
Һеҙ республика менән Рәсәй тарихындағы һынылышлы дәүере мәлендә етәкселек алып барҙығыҙ, Башҡортостандың нығынып, аяҡҡа баҫыуындағы ролегеҙ баһалап бөткөһөҙ ҙур.
Хөрмәтле Мортаза Ғөбәйҙулла улы! Оло байрамығыҙ мөбәрәк булһын, киләсәктә лә имәндәй ныҡ ҡалығыҙ, ныҡлы һаулыҡ, рух ныҡлығы, йыһан киңлегендәй оҙон ғүмер теләйбеҙ!  
 
 ","
	Кесе йома, 07 февраль 2019",Яңылыҡтар,Na
https://kulturarb.ru/ba/news/miraҫ-jyr-һәm-bejeү-folklor-ansamble-bashҡortostan-respublikaһy-ojoshtorolouҙyң-100-jyllyғyna-arnalғan-koncert-tәҡdim-itә, «Мираҫ» йыр һәм бейеү фольклор ансамбле Башҡортостан Республикаһы ойошторолоуҙың 100 йыллығына арналған концерт тәҡдим итә  ,Na,"

8 февралдә «Башҡортостан» дәүләт концерт залында«Мираҫ» йыр һәм бейеү фольклор ансамбле Башҡортостан Республикаһы ойошторолоуҙың 100 йыллығына арналған концерт менән сығыш яһай.
Тамашасыларға ансамбль — «Башҡорт балы» бейеүе –премьераһын тәҡдим итәсәк.
Концертта «Бер ғаиләлә», «Илкәйем», «Салауат мираҫы», «Раз вечор», «Өлгөр» бейеүҙәре сәхнәнән күрһәтеләсәк. Концертта төп балет труппаһы менән бер рәттән Стәрлетамаҡ ҡалаһының Башҡорт республика мәҙәниәт һәм сәнғәт колледжы студенттары ла бейейәсәк.
Ижади коллективтың репертуары йылдан-йыл камиллаша бара. Әлеге көндә 150-тән ашыу номер иҫәпләнә. Милли сәнғәт өлгөләрен һаҡлау, уның ни тиклем бай үҙенсәлекле булыуын раҫлау - коллективтың төп йүнәлеше. 
""Мираҫ"" ансамбленең бер юлы йыры ла, бейеүе лә, оркестры ла бар, шуға уны тамашасы үҙ итә. Һәр сығыш - үҙе бер театр тамашаһы. Төрлө халыҡтар телендә йыр, бейеү композицияларын туплаған коллектив Башҡортостаныбыҙ күп милләтле ил булыуын күрһәтә.
 ","
	Шаршамбы, 06 февраль 2019",Яңылыҡтар,Na
https://kulturarb.ru/ba/news/mәskәүҙә-bashҡort-dәүlәt-drama-teatry-kollektivy-aғzalary-bashҡortostan-respublikaһynyң-rf-prezidenty-yanyndaғy-tuly-hoҡuҡly-vәkillegendә-osrashyuҙa-buldy, Мәскәүҙә Башҡорт дәүләт драма театры коллективы ағзалары Башҡортостан Республикаһының РФ Президенты янындағы Тулы хоҡуҡлы вәкиллегендә осрашыуҙа булды ,Na,"

Мәскәүҙә Башҡортостан Республикаһының РФ Президенты янындағы Тулы хоҡуҡлы вәкиллегендә М.Ғафури исемендәге Башҡорт дәүләт академия драма театры коллективы ағзалары менән осрашыу үтте.
Вәкиллек менән осрашыуҙа – театрҙың художество етәксеһе Олег Ханов, директоры Иршат Фәйзуллин, художество етәксеһенең ярҙамсыһы Эльвира Абдраҡипова, РФ-ның һәм БР-ҙың халыҡ артисы Хөрмәтулла Үтәшев, БР халыҡ артисы Илдар Сәйетов, БР халыҡ артисы Алмас Әмиров һәм актриса Римма Ҡаһарманова ҡатнашты.
Вәкиллектең етәксеһе Роман Симандуев театрҙы гастролдәрҙе уңышлы башлап ебәреүе менән ҡотланы, «Зөләйха күҙҙәрен аса» спектакле хаҡында үҙ фекерен еткерҙе. «Алтын битлек»тә еңеүҙәр теләне. Үҙ сиратында Олег Ханов мәҙәниәткә, сәнғәткә иғтибары өсөн театр коллективы исеменән рәхмәтен белдерҙе. Театр вәкилдәре Мәскәү гастролдәре, «Алтын битлек» Рәсәй милли театр Фестиваль-премияһы, 2019-сы йылға пландар тураһында һөйләне.
 ","
	Шаршамбы, 06 февраль 2019",Яңылыҡтар,Na
https://kulturarb.ru/ba/news/өfөlә-taһir-kүsimovtyң-hәter-kisәһe-үtә, Өфөлә Таһир Күсимовтың хәтер кисәһе үтә ,Na,"

13 февралдә Өфөлә Советтар Союзы Геройы, 112-се Башҡорт кавалерия дивизияһының 275-се кавалерия полкы командиры, генерал-майор Таһир Тайып улы Күсимовтың хәтер кисәһе үтә. Сара арҙаҡлы башҡорт шәхесенең тыуыуына 110 йыл тулыуға арнала.  Программала – Әбйәлил районындағы Т. Күсимов йорт-музейы тарафынан әҙерләнгән күргәҙмә, милли аш-һыу, ҡул эштәре күргәҙмә-йәрминкәһе.  Шулай уҡ Әбйәлил районы Ташбулат ауылының ижади коллективтары әҙерләгән концерт буласаҡ. 
 Хәтер кисәһе Актерҙар йортонда (Өфө, Пушкин урамы,94) үтә.  Киске 6-ла башлана.
 Белешмәләр өсөн телефон: 89273119559.
 
 ","
	Шаршамбы, 06 февраль 2019",Яңылыҡтар,Na
https://kulturarb.ru/ba/news/sibajҙa-ural-aryaғy-tauyshy-bәjgeһe-үtә, Сибайҙа “Урал аръяғы тауышы” бәйгеһе  үтә ,Na,"

Тиҙҙән Сибай ҡалаһында “Урал аръяғы тауышы” бәйгеһе уҙғарыла. Конкурста йыр-моң һөйөүсе 15 – 45 йәшлек һәүәҫкәрҙәр ҡатнаша ала. Ул биш этапта үтәсәк. Ойоштороусылар – Сибай ҡалаһы хакимиәте, ҡаланың Мәҙәниәт бүлеге.
Шарттарға ярашлы, һәр конкурсант үҙ йырын тәҡдим итә. Шулай уҡ дуэт, трио, квартет сығыштары ла әҙерләргә мөмкин.
Дүрт этаптан һуң конкурстың финалы буласаҡ, ул апрелгә планлаштырылған. Еңеүсегә бүләк – 50 мең һум аҡса.
 ","
	Шаршамбы, 06 февраль 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһynda-halyҡ-izhady-festival-marafon-siktәrendә-kushnarenko-rajony-syғysh-yaһaj,  Башҡорт дәүләт филармонияһында халыҡ ижады фестиваль-марафон сиктәрендә Кушнаренко районы сығыш яһай ,Na,"

Республикала “Башҡортостан тарихы биттәре” фестиваль-марафоны дауам итә. 12 февралдә Хөсәйен Әхмәтов исемендәге Башҡорт дәүләт филармонияһында халыҡ ижады фестиваль-марафон сиктәрендә Кушнаренко районы сығыш яһаясаҡ.
Кушнаренко районында тыуып үҫкән, тамырҙары ошо районға барып тоташҡан һәр милләт вәкилен осрашыуға саҡырыла.
Башҡорт дәүләт филармонияһы сәхнәһендә райондың иң яҡшы ижади коллективтары сығыш яһаясаҡ, фойела милли ризыҡтар һәм сувенирҙар, сәнәғәт ойошмалары тауарҙары күргәҙмәһе, райондың данлы үткәне һәм бөгөнгөһөнә арналған экспозиция тәҡдим ителәсәк.
Сараға рәхим итегеҙ, сәғәт 18.00 башлана, инеү бушлай.  
 
 ","
	Шишәмбе, 05 февраль 2019",Яңылыҡтар,Na
https://kulturarb.ru/ba/news/rәmi-ғaripovtyң-tyuғan-kөnөnә-ҡarata-2,  Рәми Ғариповтың тыуған көнөнә ҡарата ,Na,"

Февраль айы - әҙәбиәт һәм театр һөйөүселәр күңелендә Башҡортостандың халыҡ шағиры Рәми Ғарипов айы булып урын алған. Мәшһүр шағир 1932 йылдың ҡарлы-буранлы 12 февралендә донъяға килгән һәм ҡабатланмаҫ ижады менән халҡы йөрәгендә мәңгелеккә уйылып ҡалған.
М. Ғафури исемендәге Башҡорт академия драма театры үҙенең «Февраль... Буран...». Шағир иленә сәйәхәт» (сценарий авторы-З.Бураҡаева) спектаклен Рәми Ғариповтың тыуыуына 80 йыл тулыуға арнап сәхнәләштергәйне. Тамашасыларҙың күп һанлы һорауы буйынса театр бөйөк шағирҙың тыуған айында спектаклде йәнә уйнаясаҡ.
Шулай итеп, 13 февралдә сәхнәлә бөйөк шағир Рәми Ғариповтың һүнмәҫ рухына, тормош һәм ижад юлына бағышланған - «Февраль... Буран...». Шағир иленә сәйәхәт"" спектакле. Режиссеры - Рәсәйҙең һәм Башҡортостандың халыҡ артисы Хөрмәтулла Үтәшев. Төп ролдә - Фирғәт Ғарипов, Артур Кәбиров.
 
 ","
	Шишәмбе, 05 февраль 2019",Яңылыҡтар,Na
https://kulturarb.ru/ba/news/8-kistә-80-jondoҙlo-jyl-proekty-siktәrendә-bashҡort-dәүlәt-filarmoniyaһy-ғashiҡtar-kөnөnә-arnalғan-әllә-ғashiҡ-әllә-ғishyҡ-tamashaһyn-tәҡdim-itә," ""8 кистә 80 йондоҙло йыл"" проекты сиктәрендә  Башҡорт дәүләт филармонияһы Ғашиҡтар көнөнә арналған «Әллә ғашиҡ, әллә ғишыҡ…» тамашаһын тәҡдим итә ",Na,"

80-се юбилей миҙгеленең төп проекттарының береһе «8 кистә 80 йондоҙло йыл» концерттар циклын Ғашиҡтар көнөнә арналған «Әллә ғашиҡ, әллә ғишыҡ…» тамашаһы дауам итә.
15 февралдә Башҡорт дәүләт филармонияһы сәхнәһендә проекттың 4-се кисе. Ул мөхәббәтле ижади ғаиләләргә бағышланған. 
Эстрадабыҙҙа күп йылдар емешле ижад иткән, үҙ парҙарын тап сәхнәлә тапҡан, Фәриҙә Ҡудашева һәм Бәхти Ғайсин, Мәғфирә һәм Наил Ғәлиевтар, Асия һәм Илфак Смаковтар кеүек билдәле ижади дуэттарҙың юлын дауам итеүсе  «йондоҙло ғаиләләр» бөгөн дә филармонияла байтаҡ. Улар - Нәзифә Ҡадырова һәм Ғәли Алтынбаев, Лилиә һәм Хәлит Фәтиховтар, Миңзифа Исҡужина һәм Артур Туктағолов, Лилиә Ишемйәрова һәм Урал Мортазин, Полина Кобец һәм Сиявуш Шерматов, Ирина һәм Вадим Логиновтар, Любовь Гоглачев һәм Азат Кәримов. Тап улар 15 февралдә   тамашасы хөкүменә сығарылған концерттың төп геройҙары. Бынан тыш тамашала ижади парҙар   Фларида Иркина һәм Тимур Рамаҙанов, Гөлназ Асаева һәм Салауат Мөхәмәтйәров, Дияна Ишниязова һәм Марсель Ҡотоев, Әлфиә Юлсурина һәм Юлай Муллабаев һәм башҡалар ҡатнаша. Кисәнең режиссеры – Миңзәлә Яхина.
 
 ","
	Шишәмбе, 05 февраль 2019",Яңылыҡтар,Na
https://kulturarb.ru/ba/news/bashҡort-halyҡ-jyry-oҙon-kөj-bashҡaryusylarҙyң-zәki-mәhmүtov-isemendәge-konkurs-iғlan-itelde, Зәки Мәхмүтов исемендәге йыр конкурсы иғлан ителде ,Na,"

Быйылғы йыр бәйгеһе Рәсәй Федерацияһының атҡаҙанған, Башҡортостан Республикаһының халыҡ артисы Зәки Ғиззәт улы Мәхмүтовтың тыуыуына 85 йыл тулыуға арнала.  Конкурсты ойоштороусылар: Ғафури районы муниципаль район хакимиәте, район мәҙәниәт һарайы муниципаль бюджет учреждениеһы. Маҡсаттары һәм бурыстары: Зәки Мәхмүтов ижадын пропагандалау; яңы үҙешмәкәр таланттарҙы асыҡлап, уларҙың башҡарыу оҫталығын үҫтереү, халыҡсан  башҡарыу традицияларын һаҡлау һәм үҫтереү; йәш башҡарыусыларҙың ижади эшмәкәрлегенә ярҙам итеү, дәртләндереү. Конкурс уҙғарыу шарттары: асыҡ конкурс 2019 йылдың 28 февралендә Красноусол ауылында уҙа. Унда махсус вокаль белеме булмаған яңғыҙ башҡарыусылар ҡатнаша, йәше һәм шөғөлдәренә ҡарата сикләү юҡ. Урта махсус уҡыу йорттарының вокал бүлектәренең беренсе һәм икенсе курс студенттары ла ҡатнаша ала. Элекке конкурстарҙа Гран-при алыусылар ҡатнаштырылмай.  Бәйгеселәр өс йәш төркөмөнә бүленә: 16 йәшкә тиклемгеләр; 16 йәштән 60 йәшкә тиклемгеләр; 60 йәштән өлкәндәр.  Конкурс бер турҙа уҙа. 16 йәштән 60 йәшкә һәм 60 йәштән өлкән ҡатнашыусылар ике әҫәр: башҡорт халыҡ  йыры - оҙон көй һәм автор йыры - оҙон көй башҡара.  16 йәшкә тиклемге конкурсанттар башҡорт халыҡ йыры - оҙон көйөн һәм автор репертуарынан халыҡ йырын башҡарырға тейеш.  Конкурстың баһалаусылары: жюриҙа Башҡортостан Республикаһының сәнғәт оҫталары, райондың билдәле мәҙәниәт эшмәкәрҙәре була.  Бүләкләү. Еңеүселәр һәр йәш категорияһында айырым билдәләнә. Иң оҫта башҡарыусыға Гран-при бирелә.  Ойоштороу комитетының адресы: Коммунистик урамы, 14/1, район мәҙәниәт һарайы; электрон адресы: Этот адрес электронной почты защищён от спам-ботов. У вас должен быть включен JavaScript для просмотра., тел.: 2-16-88, 8-927-953-64-43 (Рәмил Ҡотдосов). 
 ","
	Шишәмбе, 05 февраль 2019",Яңылыҡтар,Na
https://kulturarb.ru/ba/news/mәҙәniәt-һәm-sәnғәt-eshmәkәrҙәrenә-bashҡortostan-bashlyғy-granttary-bүlende, Мәҙәниәт һәм сәнғәт эшмәкәрҙәренә Башҡортостан Башлығы гранттары бүленде ,Na,"

«Башинформ» мәғлүмәт агентлығы хәбәр итеүенсә, Башҡортостанда 2019 йылға мәҙәниәт һәм сәнғәт эшмәкәрҙәренә республика Башлығы гранттары бүленде, 10 проект 150 меңәр һум алды.
Еңеүселәр иҫәбендә — Республика халыҡ ижады үҙәгенең халыҡ ижадын һаҡлауға һәм үҫтереүгә йүнәлтелгән саралары; Әхмәтзәки Вәлиди исемендәге милли китапхананың Үҫмерҙәр уҡыу үҙәгендә «Музыка донъяһына инәбеҙ» әҙәби-музыкаль альянсы; «Григорий Сергеевич Аксаков — беренсе Өфө губернаторы: С.Т. Аксаков мемориаль йорт-музейының яңы экспозицияһы» проекты.
Башҡорт дәүләт филармонияһы «Башҡортостан Республикаһының мәҙәниәт ирекмәндәре» республика интернет-порталын булдыра.
Республика грантына күренекле башҡорт шағиры, мәғрифәтсе һәм тыуған яҡты өйрәнеүсе, Ҡара табын ырыуы башҡорттары шәжәрәһен төҙөгән Ғәли Соҡоройҙоң тормошо хаҡында китап нәшер ителә. Исем туйы табындарҙың «Табын-Фест» төбәк-ара фестивале барышында уҙа.
Бөтә донъя балалар көнөнә арналған һәм башҡорт йәнһүрәттәрен популярлаштырыуға йүнәлтелгән «BashMult» республика фестиваль-конкурсы ла грант аҡсаһына тормошҡа ашырыла.
Проекттарҙың береһе Башҡортостандың халыҡ шағиры Мостай Кәримдең бер быуатлыҡ юбилейына бағышланған. Салауат дәүләт башҡорт драма театры ҡарамағындағы «Арлекин» өлгөлө балалар театр студияһы тәрбиәләнеүселәре уның әҫәрҙәре буйынса әҙәби спектакль сәхнәләшт
Насар күргән һәм һуҡыр кешеләр ҙә иғтибарҙан ситтә ҡалмай. Улар өсөн «Тарихҡа ҡағыл» адаптив күргәҙмәһе, шулай уҡ «Ҡаршылыҡһыҙ маршрут» проекты ойошторола: һуҡырҙарҙы сенсорлы телефон менән ҡулланырға өйрәтеү һәм Стәрлетамаҡтағы мәҙәниәт объекттарына GPS-навигация күнекмәләре.
Грантҡа лайыҡ булған тағы бер проект — Заһир Исмәғилев исемендәге Өфө дәүләт сәнғәт институтының художество бүлеге асылыуға 45 йыл тулыу уңайынан һынлы сәнғәт факультеты студенттары һәм уҡытыусылары эштәре күргәҙмәһен ойоштороу, каталог сығарыу.
 ","
	Шишәмбе, 05 февраль 2019",Яңылыҡтар,Na
https://kulturarb.ru/ba/news/bөgөn-mәskәүҙә-bashҡort-dәүlәt-akademiya-drama-teatrynyң-gastroldәre-bashlandy, Бөгөн Мәскәүҙә Башҡорт дәүләт академия драма театрының гастролдәре башланды ,Na,"

Мәжит Ғафури исемендәге Башҡорт дәүләт академия драма театрының юбилей гастролдәренең тәүгеһе февраль башында Мәскәүҙә А.С.Пушкин исемендәге театрҙың Төп сәхнәһендә үтәсәк.
Рәсәйҙең баш ҡалаһында йәшәүселәргә коллектив 3 спектакль һәм 1 театрлаштырылған концерт тәҡдим итә.
4 февралдә 19:00 сәғ. – режиссер Айрат Абушахмановтың «Зөләйха күҙҙәрен аса» спектакле (Г.Яхина романы буйынса, Я.Пулинович инсц.). Гастроль сиктәрендә «Зөләйха күҙҙәрен аса» спектаклен «Алтын битлек» Рәсәй милли театр Фестивале-премияһының 16 баһалама ағзаһы ҡараясаҡ.
5 февралдә 14:00 сәғ. – режиссер Илсур Ҡаҙаҡбаевтың «Хыялға ҡаршы» спектакле (А.Ишбулдина инсц. Айгиз Баймөхәмәтовтың «Ҡалдырма, әсәй!» повесы буйынса).
5 февралдә 19:00 сәғ. – музыкаль комедия «Шәүрәкәй» (М. Буранғолов, реж.А.Абушахманов).
6 февралдә 19:00 сәғ. – «Сәмле ярыш-баттл!» исемле театрлаштырылған концерт.
 
 ","
	Дүшәмбе, 04 февраль 2019",Яңылыҡтар,Na
https://kulturarb.ru/ba/news/bөtә-donya-bashҡorttary-ҡoroltajy-bashҡort-ғailәһe-kөnө-tip-isemlәngәn-internet-konkursyn-iғlan-itte,  Бөтә донъя башҡорттары ҡоролтайы «Башҡорт ғаиләһе көнө» тип исемләнгән интернет-конкурсын иғлан итте ,Na,"

Бөтә донъя башҡорттары ҡоролтайы «Башҡорт ғаиләһе көнө» тип исемләнгән интернет-конкурсын иғлан итә. Мәғлүм булыуынса, 1 мартта Башҡорт ғаиләһе көнө билдәләнә.
Балаларын илһөйәр, телһөйәр итеп тәрбиәләгән, туған телдә иркен аралашҡан; халҡыбыҙ тарихын һаҡлауға, мәҙәниәтебеҙҙе үҫтереүгә тос өлөш индергән, йолаларҙы тотҡан, милли кәсептәрҙе тергеҙгән, башҡаларҙы ла был эшкә йәлеп иткән, сәләмәт йәшәү рәүешен пропагандалаған һәм үҙ өлгөһөнә эйәртә алған рухлы ғаиләләрҙе ошо конкурста ҡатнаша ала.
2017-2018 йылдарҙа «Матур ғаилә – ил ҡото» һәм «Ғаилә – туған тел һаҡсыһы» асыҡ республика конкурс-фестивалдәрендә ҡатнашҡан ғаиләләр «Башҡорт ғаиләһе – 2019» конкурсында ҡатнаша алмай. Ғаиләләр тураһында 3-5 минутлыҡ видеояҙмаларҙы 2019 йылдың 27 февраленә тиклем конкурстың рәсми төркөмөнәҡуйырға кәрәк.
Еңеүсене жюри билдәләй. Төп бүләк – телевизор. Интернетта иң күп «лайыҡ» йыйған, йәғни тамашасы һөйөүен яулаған өлгөлө ғаиләне лә матур бүләк көтә. Еңеүсе ғаилә һәм иң күп «лайыҡ» йыйған ғаилә тураһында мәғлүмәт Ҡоролтайҙың рәсми сайтында һәм уның социаль селтәрҙәге төркөмөндә баҫыла.
 
 ","
	Дүшәмбе, 04 февраль 2019",Яңылыҡтар,Na
https://kulturarb.ru/ba/news/mәsetle-rajonynda-milli-kejem-byuattar-miraҫy-tip-atalғan-ғilmi-ғәmәli-konferenciya-үtә, Мәсетле районында «Милли кейем - быуаттар мираҫы» тип аталған ғилми-ғәмәли конференция үтә ,Na,"

Башҡортостан Республикаһының 100 йыллығы һәм 2020 йылдағы Фольклориадаға әҙерлек сиктәрендә 7 февралдә Мәсетле районы Оло Ыҡтамаҡ мәҙәниәт йортонда «Милли кейем - быуаттар мираҫы» тип аталған ғилми-ғәмәли конференция үтә. 
Сара төньяҡ-көнсығыш башҡорттарының традицион милли кейемен һаҡлау һәм популярлаштырыуҙы, тәжрибә уртаҡлашыуҙы, ҡатнашыусыларҙың милли кейем аксессуарҙарын эшләү буйынса оҫталығын арттырыуҙы маҡсат итеп ҡуя.Сара сәғәт 11.00 башлана.
  
*
 ","
	Дүшәмбе, 04 февраль 2019",Яңылыҡтар,Na
https://kulturarb.ru/ba/news/kүgәrsen-rajonynda-teatr-jyly-asyldy, Күгәрсен районында Театр йылы асылды ,Na,"

Күгәрсен районында тантаналы рәүештә төбәктең төрлө ауылдарынан үҙешмәкәр коллективтар ҡатнашлығында Театр йылы асылды.
Халыҡ театры актерҙары төрлө сәхнә әҫәрҙәре менән сығыш яһаны. Юлдыбай ауылының ""Ҡайынтау"" ижади коллективы драматург Наил Ғәйетбайҙың ""Аты барҙың, дәрте бар"" спектаклен сәхнәләштерҙе.
Күгәрсен ауылының ""Умырзая"", Бикбулаттан ""Шакир Янбаев"", район мәҙәниәт йортоноң ""Наҙлы йылға"" театр төркөмдәре лә йыл әйләнәһенә халыҡты яңы спектаклдәр менән һөйөндөрмәксе.
Театр йылын асыу тантанаһында урта быуын актерҙары менән бер рәттән яңы уҡып ҡайтҡан йәш белгестәр ҙә әүҙемлек күрһәтте.
 
 ","
	Дүшәмбе, 04 февраль 2019",Яңылыҡтар,Na
https://kulturarb.ru/ba/news/krasnokama-rajonynda-izhadi-bәjge-taҡmaҡ-әjteshe-үtte, Краснокама районында ижади бәйге-таҡмаҡ әйтеше үтте ,Na,"

Краснокама районы Арлан ауылында таҡмаҡ әйтеше сараһы үтте.Төбәктең төрлө ауылдарынан йыйылған 30-ҙан ашыу ҡатнашыусы сәхнәне дер һелкетеп, йыр-моңға, һүҙ маһирлығына оҫталығын күрһәтте.әйтеше үтте
Йыл һайын уҙғарылған ижади бәйге ""Мин яратам һине, тормош!"" фестиваленең республика этабына һайлап алыу туры. Мәҙәни сара оло быуын вәкилдәренең һәләттәрен асыу, уларҙы йорт мәшәҡәттәренән арындырып, үҙ-ара аралашыу маҡсатын ҡуя. Арлан ауылына йыйылған таҡмаҡсылар гармун, баян һәм башҡа музыка ҡоралдарында уйнаны. Баһалама ағзаларына еңеүсене билдәләү еңелдән булманы, сөнки сығыш яһаусыларҙың репертуары бай.
Бәйге онотолоп барған таҡмаҡтарҙы иҫкә төшөрөргә лә булышлыҡ итә. Төрлө темаларға арналған үҙенсәлекле йыр жанры рус, башҡорт, татар, марий телендә яңғыраны. Иң оҫта, моңло таҡмаҡсылар, ижади коллективтар һәм яңғыҙ башҡарыусылар Краснокама районы данын республика кимәлендә яҡлаясаҡ.
 
 ","
	Дүшәмбе, 04 февраль 2019",Яңылыҡтар,Na
https://kulturarb.ru/ba/news/bildәle-shaғir-zөfәr-vәlitovҡa-70-jәsh-tuldy, Билдәле шағир Зөфәр Вәлитовҡа 70 йәш тулды ,Na,"

1 февралдә билдәле шағир, Башҡортостан һәм Рәсәй Яҙыусылар союздары ағзаһы, БашҡортостанРеспубликаһының атҡаҙанған мәҙәниәт хеҙмәткәре, Зәйнәб Биишева исемендәге премия лауреаты Зөфәр Зәки улы Вәлитовҡа 70 йәш тулды. Зөфәр Вәлит шиғриәт менән бала сағынан, йәшлек йылдарынан шөғөлләнә. Етмешенсе йылдар уртаһынан уның әҫәрҙәре республиканың гәзит һәм журналдарында даими баҫыла. «Йырҙарымдың йәшел бишеге» тип исемләнгән тәүге шиғырҙар йыйынтығы 1993 йылда «Китап» нәшриәте сығарған «Бәйге» серияһында донъя күрә. 2001 йылда «Күңелем ҡуҙҙары» китабы ошо уҡ нәшриәттә «Тамғалар» серияһы менән баҫылып сыға. Артабан бер-бер артлы «Йылдар сатында» (2003), « Кәрәҙле минуттар» (2004), «Йырлы ғүмер» (2004) , «Һуң түгел» (2005), «Мин йәшәгән донъя» (2009), «Я вижу» (2011) йыйынтыҡтары уҡыусыға тәҡдим ителә.  Үҙенең әҫәрҙәрендә шағир тормош һәм йәшәү мәғәнәһе, шәхестең йәмғиәттәге урыны тураһында уйлана, шуға ла уларға оло гражданлыҡ хисе, Ер-әсә алдындағы оло бурыстарҙы фәлсәфәүи юҫыҡта төплө аңлау хас. Әҙип тыуған тәбиғәт хозурлығын сағыу биҙәктәр менән тасуирләй, уның һәр матурлығы менән һоҡлана һәм ғорурлана, тирә-яҡ мөхиткә һаҡсыл булырға саҡырыу менән кешеләрҙе изгелеккә һәм мәрхәмәтлеккә өндәй.  Уның лирик шиғырҙары үҙҙәренең ҡоролошо, эске һәм тышҡы интонацияһы менән көйгә һалыуҙы һорай кеүек, шуға ла күп кенә композиторҙар Зөфәр Вәлит һүҙҙәренә йырҙар яҙған.  Әҙиптең шиғри шәлкемдәре республиканың гәзит һәм журналдарында, шулай уҡ руссаға тәржемә ителеп, «Бельские просторы» журналында ла даими донъя күреп килә.  Зөфәр Зәки улын юбилей менән ҡайнар ҡотлайбыҙ һәм киләсәктә яңы ижади бейеклектәр, ныҡлы сәләмәтлек, ғаилә именлеге теләйбеҙ!
 
 ","
	Дүшәмбе, 04 февраль 2019",Яңылыҡтар,Na
https://kulturarb.ru/ba/news/өfөlә-bashҡortostandyң-yaratҡan-rәssamdary-proektynyң-ikense-turyna-jomғaҡ-yaһaldy,"  Өфөлә ""Башҡортостандың яратҡан рәссамдары"" проектының  икенсе турына йомғаҡ яһалды ",Na,"

31 ғинуарҙа ""Башҡортостан"" концерт залында""Башҡортостандың яратҡан рәссамдары"" проектының икенсе турына йомғаҡ яһалды һәм республиканың һынлы сәнғәт өлкәһенең төп бүләге тапшырылды.
Наил Мәхмүтовтың ""Башҡортостандың яратҡан рәссамдары"" проекты менән интернет селтәре ярҙамында донъяның төрлө илдәренән ике миллион ярым кеше танышҡан.флә «Киң билдәлелек яулаған экспозиция төбәктең дүрт тиҫтәнән ашыу район-ҡалаһында сәхнәләрҙә һәм мәҙәниәт йорттарында күргәҙмәгә ҡуйылды.
Социаль проект профессиональ рәссамдар менән бер рәттән халыҡ араһынан сыҡҡан оҫталарҙы ла үҫтереү һәм донъяға танытыу маҡсатын ҡуя. Күркәм мәҙәни сараның бағыусыһы Василий Пеганов атаһы, Башҡортостандың атҡаҙанған рәссамы Николай Пеганов исемендәге махсус премия булдырған. Халыҡ үҙ тауышын Сергей Мажар, Юрий Галиник, Георгий Калитов һәм Әмир Мәжитовҡа бирҙе.
 ","
	Йома, 01 февраль 2019",Яңылыҡтар,Na
https://kulturarb.ru/ba/news/өfөlә-mostaj-kәrimdeң-tyuyuyna-100-jyl-tulyuғa-arnalғan-mostaj-aҡyly-festivale-asyldy," Өфөлә Мостай Кәримдең тыуыуына 100 йыл тулыуға арналған  ""Мостай аҡылы"" фестивале асылды ",Na,"

Өфө ҡала мәҙәниәт һарайында бөйөк яҙыусы Мостай Кәримдең тыуыуына 100 йыл тулыуға һәм уның ижады менән тормош юлына арналған ""Мостай аҡылы"" фестивале асылды.
Сарала әҙиптең ҡыҙы Әлфиә Кәримова, Өфө ҡалаһы хакимиәте башлығы урынбостаҫары Алина Сөләймәнова, Дәүләт Йыйылышы - Ҡоролтай депутаты Галина Ишмөхәмәтова һәм башҡа мәртәбәле ҡунаҡтар ҡатнашты.
Тамаша Мостай Кәримдең әҫәре буйынса төшөрөлгән ""Оҙон-оҙаҡ бала саҡ"" фильмы менән үрелеп барҙы.
Ҡала мәҙәниәт һарайы фойеһында республиканың милли әҙәбиәт музейы тарафынан ""Әҙәбиәтебеҙ ғорурлығы"" тип исемләнгән күргәҙмә лә ойошторолдо.
""Мостай аҡылы"" фестивале сиктәрендә йыл дауамында инша яҙыу, һүрәт төшөрөү буйынса конкурстар, әҙәби марафон, этно-мәҙәни форум уҙғарыу планлаштырылған.
""Китапхана дуҫтарын йыя!"", ""Шаяниум"" кеүек саралар ҙа бөйөк шәхес ижадына арналасаҡ.
 
 ","
	Йома, 01 февраль 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһynda-bashҡortostan-respublikaһynyң-halyҡ-artisy-vәhit-hyzyrovtyң-izhad-eshmәkәrlәegenә-25-jyl-tulyu-ajҡanly-kүrkәm-koncert-үtte,  Башҡорт дәүләт филармонияһында Вәхит Хызыровтың ижад эшмәкәрлегенә 25 йыл тулыу айҡанлы күркәм концерт үтте ,Na,"

31 ғинуарҙа Хөсәйен Әхмәтов исемендәге Башҡорт дәүләт филармонияһында Башҡортостан Республикаһының халыҡ артисы Вәхит Хызыровтың ижад эшмәкәрләегенә 25 йыл тулыу айҡанлы күркәм концерт үтте.
Йырсы менән бергә был көндө сәхнәлә остздың уҡыусылары-билдәле йырсылар сығыш яһаны.
Улар башҡарыуында тамашасылар популяр классик һәм эстрада әҫәрҙәрен, башҡорт халыҡ йырҙарын тыңланы. Билдәле булыуынса, Вәхит Хызыровтың ижадын республикабыҙҙа ғына түгел, Рәсәйҙән ситтә лә лайыҡлы баһалайҙар. Уны Германияла, Швейцарияла, Бельгияла, Австрияла, Төркиәлә алҡышлап ҡаршыланылар.
Йырсы репертуарында классика: операларҙан ариялар, көнбайыш, рус композиторҙарының йырҙары һәм романстары киң бирелгән. Бынан тыш, Вәхит Ғәлибай улы республиканың төп композиторҙары менән тығыҙ ижади бәйләнештә эшләй, йыш ҡына уларҙың яңы әҫәрҙәрен беренсе булып башҡара.
Башҡарыусының ижадында башҡорт халыҡ йырҙары айырым бер урын биләй. Белгестәр фекеренсә, ул милли фольклорҙы тәрән тойоусы һәм белеүсе, уның иң яҡшы интерпретаторҙарының береһе булып тора.
 ","
	Йома, 01 февраль 2019",Яңылыҡтар,Na
https://kulturarb.ru/ba/news/bashҡort-drama-teatrynda-gimnaziya-uҡyusylary-ural-batyr-spektaklen-ҡarany, Башҡорт драма театрында гимназия уҡыусылары «Урал Батыр» спектаклен ҡараны ,Na,"

Башҡорт драма театрында башҡорт халыҡ эпосы буйынса сәхнәләштерелгән  «Урал Батыр»  спектаклен  М.Кәрим исемендәге 158-се башҡорт гимназияһы уҡыусылары һәм уҡытыусылары,  Өфө статистика, информатика һәм иҫәпләү техникаһы колледжы  студенттары, Өфө медицина колледжы һәм 122-се Башҡорт гимназияһы уҡыусылары ҡараны.
Спектакль алдынан тамашасыларҙы театрҙың художество етәксеһе  Олег Ханов һәм М.Кәрим исемендәге 158-се башҡорт гимназияһы директоры Гөлназ Әхмәҙиева һүҙ алдылар.
«Хөрмәтле йәш тамашасыларыбыҙ, гимназия уҡыусылары,  һеҙҙе, ата-әсәйҙәрегеҙҙе һәм уҡытыусыларығыҙҙы ихлас күңелдән сәләмләйбеҙ. Башҡорт академия театрында күреүебеҙгә шатбыҙ. Быйыл беҙҙең  республикала мөһим даталар билдәләнә – Башҡортостан Республикаһының, Башҡорт драма театрының һәм халыҡ шағиры Мостай Кәримдең 100 йыллығы!  Һәм 2019 йыл – «Рәсәйҙә театр йылы» булыуы менән дә иҫтәлекле».  –тине Олег Закир улы.
Унан һуң Олег Ханов халҡыбыҙҙың мәшһүр эпосы булған «Урал Батыр» әҫәре һәм сәхнәгә ҡуйылған спектакль тураһында бер-нисә кәлимә һүҙ әйтте.
Гөлназ Әхмәҙиева уҡыусылар һәм уҡытыусылар исеменән коллективҡа Рәхмәт хаты тапшырҙы.
«Бөгөн иҫ киткес байрам. Беҙ 100 йыллыҡ тарихы булған Мәжит Ғафури исемендәге Башкорт дәүләт драма театрында Театр йылын бергә башлайбыҙ. Һәр спектакль, һәр премьера –  ул мөғжизә, ә театр – ул бөйөк сәнғәт» – тип, коллективҡа оло рәхмәтен белдерҙе Гөлназ Ғафир ҡыҙы һәм йәш быуынды тәрбиәләү эшендә театрҙың мөһим урын алып тороуы хаҡында әйтте, изге теләктәрен еткерҙе.
Спектаклдән һуң уҡыусылар өсөн театр музейында экскурсия үтте.
 ","
	Кесе йома, 31 январь 2019",Яңылыҡтар,Na
https://kulturarb.ru/ba/news/bashҡort-dәүlәt-ҡursaҡ-teatry-mөhәbbәt-mazharaһy-jәki-petrushka-үҙenә-nisek-kәlәsh-eҙlәgәn-spektaklen-әҙerlәj," Башҡорт дәүләт ҡурсаҡ театры ""Мөхәббәт мажараһы"" йәки Петрушка үҙенә нисек кәләш эҙләгән?” спектаклен әҙерләй ",Na,"

Әлеге ваҡытта Башҡорт дәүләт ҡурсаҡ театры ""Мөхәббәт мажараһы"" йәки Петрушка үҙенә нисек кәләш эҙләгән?” тип аталған үҙенсәлекле премьера спектакле өҫтөндә эш алып бара.
 Башҡорт дәүләт ҡурсаҡ театрының ""Мөхәббәт мажараһы"" йәки Петрушка үҙенә нисек кәләш эҙләгән?” тип аталған премьера спектакле 16 февралгә тәғәйенләнгән.
Яңы сәхнә әҫәре 18 йәштән өлкән тамашасылар өсөн тәҡдим ителәсәк.
Әҫәрҙә Елизавета II, Елена Малышева, Дональд Трамп һәм башҡа образдар ярҙамында төртмә шаяртыуҙар менән бөгөнгө көндәге социаль мәсьәләләр күтәреләсәк.
Ижади төркөм сәнғәт һөйөүселәрҙе быйылғы, театр йылында тиҫтәгә яҡын премьера менән һөйөндөрмәксе. Барлыҡ спектаклдәр ҙә дәүләт ярҙамы менән сәхнәләштерелә.
 ","
	Кесе йома, 31 январь 2019",Яңылыҡтар,Na
https://kulturarb.ru/ba/news/salauat-ҡalaһynda-gөlnara-samojlovanyң-tormosh-fotoһүrәttә-fotokүrgәҙmәһe-asyldy, Салауат ҡалаһында Гөлнара Самойлованың «Тормош фотоһүрәттә» фотокүргәҙмәһе асылды ,Na,"

Салауат ҡалаһында 23 ғинуарынан алып тарих-тыуған яҡты өйрәнеү музейында фотограф Самойлова Гөлнараның күргәҙмәһе үҙ эшен башланы. Экспозиция өс блокка бүленгән.
Гөлнара – өфө ҡалаһында тыуып үҫкән, хәҙерге ваҡытта АҠШ-та йәшәй. Ул фотожурналист һәм туй фотографы булараҡ билдәле һәм ошо йүнәлештә бик күп наградаларға өлгәшкән.
«Тормош фотоһүрәттә» фотокүргәҙмәһе 2019 йылдың 20 февраленә тиклем дауам итәсәк.
 ","
	Кесе йома, 31 январь 2019",Яңылыҡтар,Na
https://kulturarb.ru/ba/news/bөtә-rәsәj-folklor-һәm-balalar-izhadi-oҫtahanaһyna-ғarizalar-ҡabul-itelә, Бөтә Рәсәй «Фольклор һәм балалар» ижади оҫтаханаһына ғаризалар ҡабул ителә ,Na,"

13-17 мартта Мәскәү ҡалаһында Бөтә Рәсәй «Фольклор һәм балалар» тип исемләнгән ижади оҫтахана балалар фольклор коллективтары етәкселәрен йыя.
Программала репертуар формалаштырыу, төрлө йәштәге балалар башҡарған төбәк стилистикаһын үҙләштереү, халыҡсан башҡарыу алымын тәрбиәләү һәм баланың тауыш үҙенсәлеген һаҡлау, халыҡ бейеүе нигеҙҙәре, традицион музыка ҡоралдарында уйнау күнекмәләре, шулай уҡ дәрестәргә, Мәскәүҙең алдынғы фольклор коллективтарының репетицияларына йөрөү, практик тәжрибә менән алмашыу һәм йәнәш дисциплина буйынса лекция һәм практик дәрестәр комплексы ҡаралған.
Дәресте билдәле тәжрибәле хормейстерҙар, фольклорсылар, Мәскәү ҡалаһының юғары уҡыу йорттары һәм махсус балалар өҫтәмә белем биреү учреждениеларының уҡытыусылары үткәрә.
Ҡатнашырға теләүселәр Этот адрес электронной почты защищён от спам-ботов. У вас должен быть включен JavaScript для просмотра. электорн адресына үҙҙәренең ғаризаларын  25 февралгә тиклем ебәрә алалар.
Белешмәләр өсөн телефон: 8(495) 621-17-22.
 ","
	Кесе йома, 31 январь 2019",Яңылыҡтар,Na
https://kulturarb.ru/ba/news/өfөlә-gastroldәr-menәn-gvardiya-ғәskәrҙәreneң-jyr-һәm-bejeү-akademiya-ansamble, Өфөлә гастролдәр менән гвардия ғәскәрҙәренең йыр һәм бейеү академия ансамбле  ,Na,"

Эске ғәскәрҙәрҙең генерал-мойоры Виктор Елисеев етәкселегендәге оркестр Рәсәй буйлап гастролдәрен Башҡортостанда башланы. Баш ҡала тамашасыһына билдәле ансамбль рухлы йыр-бейеү менән бергә заманса композициялар ҙа алып килгән. Мәскәү ҡунаҡтары менән бер сәхнәлә Өфө артистары ла сығыш яһаны.
Милли гвардия ғәскәрҙәренең йыр һәм бейеү ансамбле 1973 йылда ойошторолған. Ошо ваҡыт эсендә коллективтың исеме, етәкселеге, составы ла күп тапҡырҙар алмашына, әммә миссия үҙгәрешһеҙ ҡала. Халыҡҡа рух, илһөйәрлек тойғоһо, дәрт өләшеү, киләсәк быуында патриотизм тәрбиәләү. Ойошторолған ваҡытынан алып ансамбль 39 концерт программаһы әҙерләп 8 меңдән ашыу тамаша ҡуйған. Был юлы программала хәрби йырҙар менән бергә заманса композициялар ҙа тәҡдим ителде.
Хәрби оркестр менән бергә билдәле яҡташтарбыҙ ҙа сығыш яһаны. Башҡортостандың халыҡ артисы Асҡар Абдраҙаҡовтың тауышы хәрбиҙәрҙең ҡаты күңелен иретә алды. Фәйзи Ғәскәров исемендәге халыҡ бейеүҙәре асамбле һәм “Мираҫ” коллективы бейеүҙәре оркестрҙың концерт программаһын тағы ла йәнләне.
 ","
	Кесе йома, 31 январь 2019",Яңылыҡтар,Na
https://kulturarb.ru/ba/news/milli-muzejҙa-sovet-farfory-sәnғәt-һәm-propaganda-tip-atalғan-kүrgәҙmә-dauam-itә," Милли музейҙа ""Совет фарфоры: сәнғәт һәм пропаганда"" тип аталған күргәҙмә дауам итә ",Na,"

Башҡортостан Республикаһы Милли музейында ""Совет фарфоры: сәнғәт һәм пропаганда"" тип аталған күргәҙмә дауам итә.
Экспозицияла өс йөҙҙән ашыу экспонат бар. Уларҙы Өфө коллекционеры Валерий Мальков йыйған. Күргәҙмәнең үҙенсәлеге: бында Советтар Союзындағы бар фарфор завтодтарының да изделиеларын күрергә мөмкин. Экспонаттар араһында халыҡ оҫталарының да эштәре бар. Бала саҡ, йәшлек йылдарын хәтерләткән әйберҙәр күргәҙмәһенә рәхим итегеҙ, ти музей хеҙмәткәрҙәре.
Совет заманында етештерелгән фарфор изделиелары илебеҙ тормошон һәм йәшәйешен пропагандалаған. Күргәҙмәне тамаша ҡылыусылар был скульптураларға ҡарап, үҙҙәренең бала сағын иҫкә төшөрөр.
""Совет фарфоры : сәнғәт һәм пропаганда"" тип аталған күргәҙмә Советтар иленең барлыҡ фарфор заводтарында етештерелгән статуэткаларҙы үҙ эсенә ала. Күргәҙмә ике ай эшләйәсәк.
 ","
	Шаршамбы, 30 январь 2019",Яңылыҡтар,Na
https://kulturarb.ru/ba/news/milli-simfonik-orkestr-bashҡortostan-respublikaһynyң-100-jyllyғy-uңajynan-koncerttar-seriyaһyn-tәҡdim-itә, Милли симфоник оркестр Башҡортостан Республикаһының 100 йыллығы уңайынан концерттар серияһын тәҡдим итә ,Na,"

Республиканың Милли симфоник оркестры Башҡортостан Республикаһының 100 йыллығы уңайынан концерттар серияһын башланы.
Тәүге концерттар Стәрлетамаҡ һәм Салауат ҡалаларында үтте. Оркестр менән бергә коллективтың художество етәксеһе вазифаһын башҡарған Башҡортостандың атҡаҙанған артисы Артур Нәзиуллин сығыш яһай. Уның башҡарыуында Оскар Наввроның Кларент һәм оркестр өсөн 2-се концерты яңғырай. Программала шулай уҡ Римский-Корсаков әҫәрҙәре - ""Шәхерезада"" симфоник поэмаһы и Испан каприччиоһы бар. Пультта - Рәсәй дәүләт симфоник академик капелла дирижеры Дмитрий Крюков.


 ","
	Шаршамбы, 30 январь 2019",Яңылыҡтар,Na
https://kulturarb.ru/ba/news/dәүlәt-jyjylyshy-ҡoroltajҙa-teatr-mәsәlәһe-temaһyna-tүңәrәk-өҫtәl-үtte, Дәүләт Йыйылышы-Ҡоролтайҙа театр мәсьәләһе темаһына түңәрәк өҫтәл үтте ,Na,"

Дәүләт Йыйылышы-Ҡоролтайҙа театрҙарҙың матди хәлен яҡшыртыу, абруйын күтәреү, актерҙарҙың хеҙмәт хаҡын арттырыу, спектаклдәргә күберәк тамашасы йәлеп итеү мәсьәләләре темаһына түңәрәк өҫтәл үтте.
Йыйылышы-Ҡоролтайҙа театр мәсьәләһеТүңәрәк өҫтәлдә ҡатнашыусылар әйтеүенсә, йәмғиәттә мәҙәни-ағартыу, тәрбиәүи эштәр алып барыу йәһәтенән театрҙарҙың роле баһалап бөткөһөҙ. Сәнғәт өлгөһө халыҡта мәңгелек ҡиммәттәр, әхлаҡ нормаларын һаҡлап киләсәк быуынға тапшырыусы ла. Ләкин әлеге осорҙа театрҙар заман талаптарына яраҡлаштырыу, ҡануниәт яғынан да камиллаштырыуҙы талап итә.
Башҡортостан театрҙар һаны буйынса Рәсәй төбәктәрендә тәүге урында. Республикала халыҡ-ара кимәлдә бихисап фестивалдәр, конкурстар үтә. Ҡуйылған спектаклдәр, актерҙар тотош ил кимәлендә танылыу ала. Илдә тәүгеләрҙән булып театр эшмәкәрлеген үҫтереү тураһындағы закон ҡабул ителә. Ләкин әлеге ваҡытта ҡануниәт заман талаптарына яраҡлаштырыуҙы талап итә, тине парламент рәйесе Константин Толкачев.
 ","
	Шаршамбы, 30 январь 2019",Яңылыҡтар,Na
https://kulturarb.ru/ba/news/bashҡort-dәүlәt-akademiya-drama-teatrynda-rәsәjҙeң-atҡaҙanғan-bashҡortostandyң-halyҡ-artisy-sufiya-ҡorbanғәlievanyң-yubilej-benefisy-uҙғaryla," Башҡорт дәүләт академия драма театрында Рәсәйҙең атҡаҙанған, Башҡортостандың халыҡ артисы Суфия Ҡорбанғәлиеваның юбилей бенефисы уҙғарыла ",Na,"

28-се февралдә Мәжит Ғафури исемендәге Башҡорт дәүләт академия драма театрында Рәсәйҙең атҡаҙанған, Башҡортостандың халыҡ артисы Суфия Ҡорбанғәлиеваның юбилей бенефисы уҙғарыла.
Актрисаның юбилейы уңайынан күрһәтеләсәк «Иң бәхетле төн » (А.Касон) мелодрамаһында Суфия Шәрәфулла ҡыҙы төп ролдә уйнаясаҡ.
Ҡорбанғәлиева Суфия Шәрифулла ҡыҙы 1949 йылдың 13 февралендә Маҡар районы Байғужа ауылында тыуған. 1973 йылдан алып Мәжит Ғафури исемендәге Башөорт дәүләт академия драма театрында эшләй. Башҡортостан Республикаһының халыҡ артисткаһы, Рәсәй Федерацияһының һәм Башҡортостан Республикаһының атҡаҙанған артисы.
Заһир Исмәғилев исемендәге Өфө дәүләт сәнғәт академияһы доценты. 1989 йылдың 20 сентябренән алып режиссура һәм актер оҫталығы кафедраһында эшләй.
Бик күп фәнни хеҙмәттәр, уҡытыу-методик әсбәптар авторы. «Уның тарафынан Чехов хикәйәләре ҙур оҫталыҡ менән башҡорт теленә тәржемәләнгән.
Актриса уйнаған ролдәр: Салли («Ят йондоҙ», Х. Вуолийоки), Зәлифә («Обет», З. Биишева), Харисова («Ун өсөнсө председатель», А. Абдуллин), Ирида («Ташлама утты, Прометей!», М. Кәрим), Зөлфиә («Бажалар», И. Абдуллин), Гөлфинә («Бишек йыры», Т. Миннуллин), Асия («Дүрт кешелек табын», Н. Ғәитбаев), Наташа («Три сестры», А. Чехов), Домна Пантелеевна («Таланты и поклонники», А. Островский), Корнелия («Великодушный рогоносец», Ф. Кроммелинк), Астра ( ""Юғалтыу"" - «Каждый ищет любви», Д. Нормет) һәм башҡалар.
 ","
	Шаршамбы, 30 январь 2019",Яңылыҡтар,Na
https://kulturarb.ru/ba/news/өfөlә-sankt-peterburg-ҡalaһynan-bildәle-folklorsy-menәn-osrashyu-uҙғaryla, Өфөлә Санкт-Петербург ҡалаһынан билдәле фольклорсы менән осрашыу уҙғарыла ,Na,"

2 февраль Республика халыҡ ижады үҙәге мәҙәниәт йортонда Санкт-Петербург ҡалаһынан халыҡ йырҙары һәм былиналар башҡарыусы, билдәле фольклорсы Александр Маточкин менән  ижади осрашыу үтәсәк.
Сара рус халҡының күп быуатлыҡ традицияларын һаҡлау һәм пропагандалау, йәш быуынды бай мәҙәни мираҫ менән ылыҡтырыу, халыҡ мәҙәниәте менән таныштырыу маҡсатында үткәрелә.
Тулыраҡ мәғлүмәт өсөн телефон һандары: 8(347)289-66-96, 8-905-355-44-20.
 ","
	Шаршамбы, 30 январь 2019",Яңылыҡтар,Na
https://kulturarb.ru/ba/news/һuҡyrҙarғa-aңlajyshly-formatta-bashҡarylғan-ural-batyr-proekty-iң-yaҡshy-baҫma-proekt-nominaciyaһyna-ejә-buldy,  Һуҡырҙарға аңлайышлы форматта башҡарылған “Урал батыр” проекты  махсус номинацияға эйә булды ,Na,"

Һуҡырҙарға аңлайышлы форматта башҡарылған башҡорт халыҡ эпосы “Урал батыр” проекты милли эштәр буйынса Федераль агентлыҡтың “Асҡыслы һүҙ” премияһы “Иң яҡшы баҫма проект” номинацияһына эйә булды.
Проекттың етәксеһе: Һуҡырҙар өсөн республика махсус китапхананың тифлобаҫма бүлеге мөдире Дәүләтханова Нәзилә Мазһар ҡыҙы. Проект һуҡырҙар төшөнөрлөк бөтә форматтарҙа ла баҫтырылды:
- Ҡабарынҡы-нөктәле Брайль шрифты буйынса;
- Криптоһаҡлағыслы флешкарталарҙа аудивариантта;
- Ҡабарынҡы-график һүрәттәрҙә.
Проектты тормошҡа ашырыу өсөн дизайнер-рәссамдар, дикторҙар йәлеп ителде. “Урал батыр” йәмғиәти яҡтан да мөһим ролгә эйә. Китаптарҙы әҙерләгәндә беҙ М. Аҡмулла ис. БДПУ-ның художество-графика факультеты студенттарына, волонтерҙарға мөрәжәғәт иттек. Тышлауҙы З. Биишева исемендәге “Китап” нәшриәте үҙ иңенә алды. Проект махсус китапхананың һәм филиалдарҙың сиктәрендә тормошҡа ашырыла. Төп маҡсаты –башҡорт халыҡ эпосы “Урал батыр” мәҙәни мираҫы аша башҡорт теленең күп яҡлылығын күреү һәләтенән яҙғандарға еткереү. Рәсәйҙә тик башҡорт махсус китапханаһы ғына башҡорт телендә Брайль шрифты буйынса китаптарҙы, башҡорт телендә аудиокитаптар сығара.
Бөгөнгө көндә күреү һәләтенән яҙған 4940 кеше махсус китапхананың китап уҡыусылар исемлегендә бар. Йыл башынан алып, “Урал батыр”ҙы 1148 кеше уҡыны.
Эпос аҙ тираждарҙа баҫтырылды. Ҡабарынҡы-нөктәле Брайль шрифты менән эпос ике китапта тәҡдим ителә, уға ҡушып ҡабарынҡы графика менән яһалған һүрәттәрҙән торған альбом һәм рус һәм башҡорт телдәрендә тауышландырылған аудивариант.
Баҫма Өфө ҡалаһының 28-се коррекцион мәктәп-интернатына тапшырылды. Китапты “Башҡортостан мәҙәниәте” дәрестәрендә ҡулланалар.
 
 ","
	Шишәмбе, 29 январь 2019",Яңылыҡтар,Na
https://kulturarb.ru/ba/news/stәrletamaҡta-milli-teatr-һәm-unyң-kilәsәge-tigәn-temaғa-arnalғan-osrashyu-үtte, Стәрлетамаҡта  “Милли театр һәм уның киләсәге” тигән темаға һөйләшеү үтте ,Na,"

2019 йыл – илебеҙҙә рәсми рәүештә Театр йылы тип иғлан ителде. Ошо йәһәттән Стәрлетамаҡ дәүләт театр-концерт берләшмәһендә театр һөйөүселәр клубы ойошторолдо.
Берҙәм эштең һөҙөмтәләре лә ыңғай һәм юғары булыуын аңлаған милләттәштәр, фекерҙәштәр “Милли театр һәм уның киләсәге. Стәрлетамаҡ театрына атларға йүнәлеште бергә күрһәтәйек” тигән темаға арналған һөйләшеүгә ихлас ҡушылды.
Сараның модераторы булып Стәрлетамаҡта, Башҡортостандаа ғына түгел, башҡа республика һәм өлкәләрҙә билдәлелек яулаған театрҙың режиссеры Зиннур Фәрит улы Сөләймәнов сығыш яһаны. Осрашыуҙың ҡунаҡтары театр-концерт берләшмәһенең директоры, Башҡортостандың атҡаҙанған мәҙәниәт хеҙмәткәре Харис Зәбих улы Әбдрәхимов, театрҙың художество етәксеһе Айҙар Марат улы Зарипов, Башҡортостандың халыҡ артисы Физәлиә Әнүәр ҡыҙы Рәхимова, Башҡортостандың атҡаҙанған артисы Зөлфиә Хәмәҙийәр ҡыҙы Хәлилова, талантлы артистар Резеда Салауат ҡыҙы Әмәкәсова, Фәрзәнә Йәһүҙә ҡыҙы Ғөбәйҙуллина булды.
Фекер алышыуҙа Башҡорт дәүләт университетының Стәрлетамаҡ филиалы уҡытыусылары, Стәрлетамаҡ ҡала башҡорттары ҡоролтайы, башҡорт ҡатын-ҡыҙҙары йәмғиәте, китапхананың “Етегән йондоҙ” һәм “Аҡинәйҙәр” клубы вәкилдәре, балалар баҡсалары, мәктәптәр һәм колледж уҡытыусылары, медицина өлкәһе хеҙмәткәрҙәре, Яҙыусылар ойошмаһы ағзалары, урындағы журналистар ҡатнашты.
Тәүге һүҙ берләшмә директоры Харис Зәбих улына бирелде. Ул, үҙ йәһәтендә, асыҡ һөйләшеүҙә ҡатнашыусыларҙы ихлас сәләмләп, осрашыуҙың төп маҡсаттарын күҙалланы, берләшмәнең уҙған йыл йомғаҡтарына һәм ағымдағы йыл пландарына ҡыҫҡаса байҡау яһаны.
2018 йыл Стәрлетамаҡ дәүләт театр-концерт берләшмәһенең башҡорт драма театры һәм филармония коллективтары өсөн уңышлы йыл булды.
Тамашасыға бөтәһе алты премьера тәҡдим ителде – Р.Кинйәбаевтың “Аһ, ошо ғашиҡтарҙы!”, Б.Рацер, В.Константинов пьесаһы буйынса “Ҡарауыл! Атай өйләнә”, М.Задорновтың “Килдең, киттең, хуш байғош” комедиялары, шулай уҡ “Берҙәм Рәсәй” сәйәси партияһы проекты буйынса ҡуйылған М.Буранғоловтың “Ашҡаҙар” тарихи драмаһы, Спартак Ильясов романы буйынса эшләнгән “Биғылый” спектакле һәм балалар өсөн Яңы йыл әкиәте. Биш спектакль үҙебеҙҙең режиссерҙар тарафынан ҡуйылһа, “Биғылый”ҙы сәхнәгә Башҡортостандың атҡаҙанған сәнғәт эшмәкәре Айрат Абушахманов сығарҙы. Филармония артистары ҡатнашлығындағы “Урал легендалары” мюзиклы ла (сценарий авторы – Башҡоростандың атҡаҙанған мәҙәниәт хеҙмәткәре Сәрүәр Сурина) ҡала мөхитендә генә түгел, ә республика сәнғәтендә оло ваҡиғаға әүерелде.
Быйыл да бик мөһим һәм күләмле эштәр көтөлә. Ә.Хәкимов романы буйынса “Ҡуштирәк” спектакле өҫтөндә эш башланды. Розалия Солтангәрәева сценарийы буйынса “Ашҡаҙар” башҡорт эстрада-фольклор төркөмө “Рух асылы” тип аталған яңы проект өҫтөндә эшләй. Шулай уҡ, башҡорт драма театры “Туғанлыҡ” халыҡ-ара төрки телдәр фестивалендә, “Науруз” халыҡ-ара төрки халыҡтар театр фестивалендә, Волгоград өлкәһе Камышин ҡалаһында үтәсәк Рәсәйҙең бәләкәй ҡалалары театрҙары фестивалендә ҡатнашырға саҡырыу көтә. 11-13 мартта Өфөгә яңы өс премьераның – “Урал легендалары” мюзиклы, “Ашҡаҙар”, “Биғылый” спектаклдәре менән гастролдәр планлаштырыла.
Артабан Зиннур Фәрит улы: “Милли театрҙың бөгөнгө миссияһы” тигән йүнәлештә һөйләшеүҙе дауам итергә саҡырҙы. Тарих фәндәре кандидаты, доцент, Стәрлетамаҡ башҡорттары ҡоролтайы рәйесе Ләйсән Йәркәй ҡыҙы Йосопова башҡорт театрының заманға ярашлы әүҙем эш алып барыуын, үҫешен, үҙенсәлеген әйтеп үтте. Үрҙәге йүнәлеш буйынса иһә йәштәрҙе йәлеп итеү ысулдарына иғтибарҙы арттырырға кәрәк, тип билдәләне. Педагогия фәндәре докторы, профессор, Башҡортостандың атҡаҙанған фән эшмәкәре Вилә Искәндәр ҡыҙы Баймырҙина театрҙың үҙенең урыны, тамашасыһы булыуына һөйөнөсөн белдерҙе һәм айлыҡ репертуарҙы төҙөгәндә ҡала мәҙәниәт йорттарында буласаҡ тамашаларҙы лакүҙ уңынан ысҡындырмаҫҡа кәңәш итте. “Сөнки бер юлы бер нисә сараның тап килеүе тамашасыны икеләнеүгә һала”, - тине. Шулай уҡ, “Иң әүҙем тамашасы” номинацияһын булдырырға тигән тәҡдим индерҙе. Филология фәндәре кандидаты, төрки телдәр деканы Илешева Рәйсә Хәким ҡыҙы бындай осрашыуҙар эшлекле һөйләшеүгә ҡоролорға тейешлеген һыҙыҡ өҫтәнә алып үтте. “Башҡорт театрының бөгөнгө төп миссияһы – милли мәҙәни мөхит булдырыуға, тыуған телде һаҡлауға ҡайтып ҡала”, - тине ул һәм эш тап ошо йүнәлештә етди алып барылырға тейешлеген дә әйтте.
Ғөмүмән, Башҡорт дәүләт университетының Стәрлетамаҡ филиалы кафедра мөдирҙәре, декан урынбаҫарҙары, доценттар, уҡытыусылары Мансуров Илсур Сәлихйән улы, Үтәев Айнур Фәнис улы, Мөкимова Нәсимә Әнүәр ҡыҙы, Давлетова Миңзәлә Ишдәүләт ҡыҙының ҡатнашып, төплө, һөҙөмтәле эш өсөн кәрәкле фекерҙәрен еткереүҙәре оло баһаға лайыҡ.
“Аҡинәйҙәр” клубы етәксеһе Вәсилә Халиҡова, А.Инан исемендәге милли китапхананың мөдире Нәзифә Иҫәнғужина, 2-се һанлы поликлиникаһының акушер-гинекологы Гөлсөм Иралина, социология фәндәре кандидаты Сәйҙә Әхмәтвәлиева, медицина колледжы һәм күп профилле профессиональ колледжының башҡорт теле уҡытыусылары Раушания Йомағужина һәм Гөлфиә Ноғоманова, Бөтә донъя башҡорт йәштәр ҡоролтайының Стәрлетамаҡ бүлексәһе етәксеһе Эльвира Әсфәндийәрова, Ж.Кейекбаев исемендәге 3-сө гимназия уҡытыусыһы Светлана Тимерғәлиева, 3-сө башҡорт лицей-интернаты уҡытыусыһы Рәмзиә Ишмөхәмәтова, “Стерлитамакский рабочий” гәзите журналисы, Башҡортостандың атҡаҙанған матбуғат һәм киң мәғлүмәт хеҙмәткәре Фаяз Йомағужин, һөйләшеүгә ихлас ҡушылып, үҙҙәренең теләк-тәҡдимдәрен асып һалды.
Осрашыу барышында “Ашҡаҙар” гәзите баш мөхәррире Рәмил Мансуров та башҡорт театры менән тығыҙ бәйләнештә эшләүҙең ыңғай яҡтарын әйтеп үтте һәм артабан Театр йылына арналған аралашыуҙы редакцияла дауам итергә тәҡдим яһаны. “Башҡорт драма театры тамашасылары улар беҙҙең гәзит уҡыусыларыбыҙ, шуға күрә берҙәм эш талап ителә”, - тине ул.
Осрашыу ихлас, йылы мөхиттә үтте. Башҡорт театр сәнғәтенә битараф булмаған фекерҙәштәребеҙ булғанда, ижад майҙаны гөрләп торор, киләсәгебеҙ ҙә ышаныслы булыр.

 ","
	Шишәмбе, 29 январь 2019",Яңылыҡтар,Na
https://kulturarb.ru/ba/news/respublikanyң-100-jyllyҡ-yubilejy-jylynda-bashҡortostanda-balalar-balalarғa-jөrәktәrebeҙ-moңo-hәjriә-proekty-bashlana, Республиканың 100 йыллыҡ юбилейы йылында Башҡортостанда «Балалар – балаларға: йөрәктәребеҙ моңо» хәйриә проекты башлана ,Na,"

«Башинформ» мәғлүмәт агентлығы хәбәр итеүенсә, республиканың 100 йыллыҡ юбилейы йылында Башҡортостанда «Балалар – балаларға: йөрәктәребеҙ моңо» тигән яңы хәйриә проекты башлана. Проект картаһындағы беренсе ҡала – Благовещен. 30 ғинуарҙа Благовещен сәнғәт мәктәбендә һәм Үҙәк район дауаханаһында тәүге концерттар уҙа.
Проектты ойоштороусы – Владимир Спиваковтың Башҡортостан Республикаһында йәштәрҙең һәләтен һәм һөнәри оҫталығын үҫтереүгә булышлыҡ итеү хәйриә фонды.
Благовещендағы концерттарҙа туғыҙ һәләтле бала һәм дүрт уҡытыусы ҡатнаша. Балалар  республика, Бөтә Рәсәй, халыҡ-ара конкурстары лауреаттары исеменә лайыҡ. Улар – Урта махсус музыка колледжы, Өфө балалар сәнғәт мәктәбе һәм Өфө сәнғәт училищеһы уҡыусылары. Виолончелдә уйнаусылар Нелли Петровская һәм Яна Штин, пианистка Анна Вәлиева, скрипкасылар Карина Ғилманова һәм Валерия Самыкина, флейтасы Александр Зайцев, вокалистар Лилиә Гәрәева һәм Иштуған Сәйетҡолов, думбырасы Самира Заһиҙуллина. Уларҙың өсәүһе – Спиваков фонды стипендиаттары.
Балалар Й. Гайдн, Ф.Э. Бах, Н. Паганини, А. Гурилев, П. Чайковский, Э. Шнайдер, Д. Шостакович, А. Бабаджанян, Р. Хәсәнов әҫәрҙәрен уйнай.
Февралдә концерттар һәм оҫталыҡ дәрестәре Бөрө, Стәрлетамаҡ, Салауат һәм Ишембай ҡалаларында уҙа. Бер йылда проектта ҡатнашыусылар Башҡортостандың 20-нән ашыу ҡала-районында, шулай уҡ Силәбе өлкәһенең Магнитогорск һәм Татарстан Республикаһының Әлмәт ҡалаларында сығыш яһарға йыйына. Проект Өфөлә сағыу гала-концерт менән тамамлана.
Барлыҡ сараларҙа ҡатнашыу һәм уларҙы ҡарау бушлай. «Балалар – балаларға: йөрәктәребеҙ моңо» Рәсәй Президенты грантына тормошҡа ашырыла.
 ","
	Шишәмбе, 29 январь 2019",Яңылыҡтар,Na
https://kulturarb.ru/ba/news/bөrөlә-xxv-kerәshen-һyuyҡtary-2019-tөbәk-ara-estrada-jyry-һәm-bejeү-festival-konkursy-tamamlandy, Бөрөлә XXV «Керәшен һыуыҡтары – 2019» төбәк-ара эстрада йыры һәм бейеү фестиваль-конкурсы тамамланды ,Na,"

Гала-концертта өс Гран-при эйәһе, шулай уҡ лауреаттар һәм дипломанттарҙың исемдәре иғлан ителде.
«Эстрада бейеүе» номинацияһында Октябрьский ҡалаһынан «DICE-BOX» өлгөлө заманса бейеү коллективы Гран-при яуланы. «Эстрада йыры» номинацияһында Стәрлетамаҡтан Сергей Ланкис (Корниенко С.С.) юғары наградаға лайыҡ булды. «Эстрада музыкаһы» номинацияһында иһә Благовещенск ҡалаһынан «Постскриптум» вокаль-инструменталь төркөмө еңде.
XXV «Керәшен һыуыҡтары – 2019» төбәк-ара эстрада йыры һәм бейеү фестиваль-конкурсы өс көн дауамында үтте. Быйыл унда республикабыҙҙың 13 районы һәм 12 ҡалаһы, Пермь һәм Һамар өлкәләре вәкилдәре ҡатнашты.
Ҡатнашыусыларҙың оҫталығын жюри баһаланы, уның составында республиканың һәм Рәсәйҙең билдәле мәҙәниәт эшмәкәрҙәре — З. Исмәғилев исемендәге сәнғәт институтының вокал сәнғәте кафедраһы профессоры, Башҡортостан Республикаһының мәғариф алдынғыһы, Башҡортостан Республикаһының халыҡ артисы, Татарстан Республикаһының халыҡ артисы, Рәсәй Федерацияһының атҡаҙанған артисы - Иҙрис Ғәзиев, М.Аҡмулла исемендәге БДПУ-ның эстрада-джаз вокал уҡытыусыһы, Өфө ҡалаһының 4-се балалар музыка мәктәбе уҡытыусыһы, халыҡ-ара джаз фестивале лауреаты - Лилия Литвинова, «Альянс» халыҡ вокал төркөмө, «Кружево» вокал төркөмө һәм «Уйын» балалар студияһы етәксеһе, Ырымбур ҡалаһының юғары категориялы педагог-хормейстер - Сәлихова Наталья, Өфө ҡалаһының «Премьер» вокал төркөмө солисы, халыҡ-ара һәм бөтә Рәсәй конкурстары лауреаты, «Рәсәйҙең йәш таланттары» премияһын яулаусы, Мәскәү ҡалаһының «Донъя таланттары» фонды артисы - Руслан Сәйфетдинов, Республика халыҡ ижады үҙәгенең вокал-хор жанры буйынса баш белгесе, фестивалдең координаторы - Наталья Кондакова.
«Керәшен һыуыҡтары» фестиваль-конкурсы барышында эстрада вокалы буйынса республика семинары эшләне.
 ","
	Шишәмбе, 29 январь 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһynda-үҙensәlekle-jyrҙary-menәn-tamashasyny-үҙenә-әsir-itkәn-sәhnә-jondoҙo-rөstәm-shaһybalov-syғysh-yaһaj, Башҡорт дәүләт филармонияһында үҙенсәлекле йырҙары менән тамашасыны үҙенә әсир иткән сәхнә йондоҙо Рөстәм Шаһыбалов сығыш яһай ,Na,"

1 февралдә эстрадабыҙҙың моңло тауыштарының береһе, халыҡ-ара, Бөтә Рәсәй һәм республика конкурстары лауреаты Рөстәм Шаһыбалов үҙенең яңы концерт программаһын тәҡдим итә.
Тамашала эстрада һәм халыҡ йырҙары, көтөлмәгән дуэттар яңғыраясаҡ. Тамашаның режиссеры, сағыу музыкаль проекттары менән билдәле булған, Башҡортостандың атҡаҙанған артисы Сулпан Асҡарова.
    Концертта легендар «Краруанһарай» солисы, Башҡортостандың атҡаҙанған артисы Мәхмүт Нәҙершин, һәләтле йырсы, халыҡ-ара һәм республика конкурстары лауреаты Заһир Иҫәнсурин, өҙҙөрөп баянда уйнаусы Айрат Ғәлиев, филармония солисы йәш ҡурайсы Илнур Һибәтуллин ҡатнаша. 
    Үҙенсәлекле йырҙары менән тамашасыны үҙенә әсир иткән сәхнә йондоҙо Рөстәм Шаһыбаловтың башҡарыу оҫталығы күптәргә ҙур өлгө булырлыҡ. Тамашаға рәхим итегеҙ!
 ","
	Дүшәмбе, 28 январь 2019",Яңылыҡтар,Na
https://kulturarb.ru/ba/news/milәүshә-hәjbullina-ҡaҙaғstandyң-atyrau-ҡalaһynda-uҙғan-halyҡ-bejeүҙәre-festivalendә-ii-uryn-yaulany, Миләүшә Хәйбуллина Ҡаҙағстандың Атырау ҡалаһында уҙған халыҡ бейеүҙәре фестивалендә II урын яуланы ,Na,"

Күптәребеҙ республиканың Фәйзи Ғәскәров исемендәге халыҡ бейеүҙәре ансамбле солисы Миләүшә Хәйбуллинаны Рио-де-Жанейро ҡалаһы урамында башҡарған башҡорт бейеүҙәре, ТНТ каналында барған “Бейеү” шоуы ҡатнашыусыһы булараҡ беләбеҙ.
Күптән түгел Миләүшә Хәйбуллина Ҡаҙағстандың Атырау ҡалаһында уҙған халыҡ бейеүҙәре фестивалендә II урын яуланы.
 Өс турҙан торған бәйгенең тәүге этабында Миләүшә үҙебеҙҙең “Заһиҙә” бейеүе менән баһалама ағзаларын таң ҡалдырһа, икенсе этапта “Лязги” Хорезем бейеүе башҡара.
 Өсөнсө этап шарттары буцынса ул “Кос алка” ҡаҙаҡ бейеүен башҡара.  Миләүшәне был ҙур уңышы менән ҡайнар тәбрикләйбеҙ һәм яңы ижади бейеклектәр теләйбеҙ!

 ","
	Дүшәмбе, 28 январь 2019",Яңылыҡтар,Na
https://kulturarb.ru/ba/news/ҡaҙaғstanda-ajgiz-bajmөhәmәtovtyң-ҡaldyrma-әsәj-kitaby-bujynsa-premera-spektakle-әҙerlәnә," Ҡаҙағстанда Айгиз Баймөхәмәтовтың «Ҡалдырма, әсәй!» китабы буйынса премьера спектакле әҙерләнә ",Na,"

«Башинформ» мәғлүмәт агентлығы хәбәр итеүенсә, Ҡаҙағстанда яңы театр башҡорт яҙыусыһы Айгиз Баймөхәмәтовтың «Ҡалдырма, әсәй!» китабы буйынса премьера менән асыла. Ҡаҙағстан телевидениеһында театрҙы асыу тураһында сюжет күрһәтелде.
Спектаклдең ҡаҙаҡса исеме — «Асыл арман» («Изге хыял»). Автор 20 февралдәге премьераға саҡырылған.
Әле Сәнғәт институты театр факультетының иң яҡшы 13 студентынан торған төркөм репетициялар яһау менән мәшғүл. Мәжит Ғафури исемендәге Башҡорт театрында ҡуйыу өсөн яҙылған Өфө драматургы Әнгизә Ишбулдинаның һәм режиссер Илсур Ҡаҙаҡбаевтың әҙер инсценировкаһын нигеҙ итеп алғандар.
Спектаклде Аҡмола өлкә ҡаҙаҡ музыкаль-драма театрының ҡуйыусы режиссеры Фәрхәдбәк Ҡанафин сәхнәләштерә. Режиссер әйтеүенсә, Яңы Йәштәр театрында көнүҙәк мәсьәләләрҙе күтәрергә кәрәк, шуға күрә етем балаларҙың ауыр яҙмышы тураһында әҫәрҙе һайлаған.
Өлкә йәштәр театры Күкшетау ҡалаһында — Аҡмола өлкәһе үҙәгендә асыла. Уны асыу 2019 йылда илдә иғлан ителгән Йәштәр йылына арнала. Театр урындағы студенттарҙың башланғысы менән ойошторолған.
Хәтерегеҙгә төшөрәбеҙ, башҡорт яҙыусыһы Айгиз Баймөхәмәтовтың «Ҡалдырма, әсәй!» китабы Башҡортостанда ла, унан ситтә лә популярлыҡ яуланы, бик күп телдәргә тәржемә ителде, яңынан баҫылды, бестселлер тип танылды. 
 ","
	Дүшәмбе, 28 январь 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһynda-ғabdrahman-ҡadyrov-turaһynda-ҡyҫҡa-metrazhly-kinotaҫmanyң-prezentaciyaһy-үtә,  Башҡорт дәүләт филармонияһында Ғабдрахман Ҡадыров тураһында ҡыҫҡа метражлы кинотаҫманың презентацияһы үтә ,Na,"

29 ғинуарҙа Хөсәйен Әхмәтов исемендәге Башҡорт дәүләт филармонияһында Башҡортостан ғорурлығы, боҙҙа мотоуҙыш буйынса СССР-ҙағы берҙән-бер 6 тапҡыр донъя чемпионы, Европа чемпионы, команда ярышында СССР-ҙың 3 тапҡыр чемпионы Ғабдрахман Ҡадыров тураһында “Тәүге чемпион Ғабдрахман Ҡадыров” тигән фильмдың исем туйы үтә.
Картинаның режиссеры - Радик Килмәмәтов. Спортсының ҡатыны, Башҡортостандың халыҡ артисы Нәзифә Ҡадырова:
- Сарала ветеран спортсылар, артистар, сәнғәт әһелдәре ҡатнаша. Ғабдрахман мәҙәниәтте яратты, дуҫтары күп булды. Тормошта ул алсаҡ, изге күңелле, ипле кеше ине. Башҡортостанды, бөтә СССР-ҙы донъяға танытты. Уны бөйөк шәхес, тип атайым. 
Фильмдың исем туйы Хөсәйен Әхмәтов исемендәге Башҡорт дәүләт филармонияһында үтә. Унда күргәҙмә ойошторола. Спортсыға ҙур еңеүҙәр яуларға ярҙам иткән мотоциклы һәм шәхси архивынан һирәк фоторәсемдәре ҡуйыласаҡ.
Сарала Нәзифә Ҡадырова, Иҙрис Ғәзиев, Геннадий Родионов, Александр Лынник кеүек билдәле шәхестәрҙең сығыш яһауы көтөлә. Башлана 19.00 сәғәттә.
 ","
	Дүшәмбе, 28 январь 2019",Яңылыҡтар,Na
https://kulturarb.ru/ba/news/mәskәүҙә-talantly-shaғirә-һәm-zhurnalist-әүҙem-jәmәғәt-eshmәkәre-larisa-abdullinanyң-aҫabalar-ruhy-tip-isemlәngәn-izhad-kisәһe-үtte, Мәскәүҙә Лариса Абдуллинаның “Аҫабалар рухы” тип исемләнгән ижад кисәһе үтте ,Na,"

Мәскәү ҡалаһының Башҡортостан вәкиллегендә талантлы шағирә һәм журналист, әүҙем йәмәғәт эшмәкәре Лариса Абдуллинаның “Аҫабалар рухы” тип исемләнгән ижад кисәһе үтте.
 Башҡортостандың 100 йыллығына арналған сара шиғриәт һөйөүселәрҙе, илебеҙҙең баш ҡалаһында туған телгә, моңға сарсап көн күргән милләттәштәребеҙҙе бер ҡорға йыйҙы. Һәр кем Лариса Абдуллинаның йөрәккә үтеп инерлек итеп уҡыған шиғырҙарын тыңлап, “Арғымаҡ” этно-рок, “Аҡтирмә” фольклор төркөмдәренең рухлы, дәртле сығыштарын ҡарап кинәнде.
 Мәскәүҙәге төрөк диаспораһы етәксеһе Йософ Шен, ҡырғыҙ яҙыусыһы Маҡсатбек Гапыров, Евразия һәм Рәсәй халыҡтарының Әҙәби советы рәйесе Маргарита Аль һәм башҡа мәртәбәле ҡунаҡтар һүҙ тотоп, Лариса Хашим ҡыҙы ижадының юғары әһәмиәтен, уның, талантлы шағирә булыуҙан тыш, үҙ Башҡортостанының илһөйәре икәнен, көслө рухын билдәләне.
 ","
	Дүшәмбе, 28 январь 2019",Яңылыҡтар,Na
https://kulturarb.ru/ba/news/bөgөn-bөrө-ҡalaһynda-kerәshen-һyuyҡtary-tөbәk-ara-estrada-jyr-һәm-bejeү-festival-konkursy-bashlandy, Бөрө ҡалаһында «Керәшен һыуыҡтары» төбәк-ара эстрада йыр һәм бейеү фестиваль-конкурсы башланды ,Na,"

Бөрө ҡалаһында 25-се «Керәшен һыуыҡтары» төбәк-ара эстрада йыры һәм бейеү фестиваль-конкурсы башланды. Конкурс йылдан-йыл үҙ географияһын киңәйтеп, сәнғәт күгендә яңы исемдәр аса. Быйылғы конкурста Рәсәйҙең төрлө төбәктәренән ғаризалар ҡабул ителгән.
Асыу тантанаһында ҡатнашыусыларға һәм ҡунаҡтарға сәләмләү һүҙе менән Республика халыҡ ижады үҙәге генераль директоры А.А. Әлибаков һәм Бөрө районы муниципаль районы хакимиәте башлығы урынбаҫары Д.Г. Тухбатуллин мөрәжәғәт итте.
Әлеге ваҡытта «Эстрада йыры» номинацияһы буйынса конкурс үтә. Быйыл яҡынса иллеләгән конкурсант ҡатнаша.
Конкурсанттарҙың башҡарыу оҫталығын З. Исмәғилев исемендәге сәнғәт институтының вокал сәнғәте кафедраһы профессоры, Башҡортостан Республикаһының мәғариф алдынғыһы, Башҡортостан Республикаһының халыҡ артисы, Татарстан Республикаһының халыҡ артисы, Рәсәй Федерацияһының атҡаҙанған артисы - Иҙрис Ғәзиев, М.Аҡмулла исемендәге БДПУ-ның эстрада-джаз вокал уҡытыусыһы, Өфө ҡалаһының 4-се балалар музыка мәктәбе уҡытыусыһы, халыҡ-ара джаз фестивале лауреаты - Лилия Литвинова, «Альянс» халыҡ вокал төркөмө, «Кружево» вокал төркөмө һәм «Уйын» балалар студияһы етәксеһе, Ырымбур ҡалаһының юғары категориялы педагог-хормейстер - Сәлихова Наталья, Өфө ҡалаһының «Премьер» вокал төркөмө солисы, халыҡ-ара һәм бөтә Рәсәй конкурстары лауреаты, «Рәсәйҙең йәш таланттары» премияһын яулаусы, Мәскәү ҡалаһының «Донъя таланттары» фонды артисы - Руслан Сәйфетдинов, Республика халыҡ ижады үҙәгенең вокал-хор жанры буйынса баш белгесе, фестивалдең координаторы - Наталья Кондакова баһалай.
Ҡатнашыусыларҙы алда сағыу программа көтә.  25 ғинуарҙа «Эстрада бейеүе» номинацияһын ҡарау дауам итәсәк. Шулай уҡ фестиваль сиктәрендә мастер-класстар ҡаралған. Йәш йырсылар һәм музыкантар, композитор һәм шағирҙар, бейеүсе һәм хореографтар үҙ таланттарын 26 ғинуарҙа 17.00 сәғәттә Бөрө ҡала мәҙәниәт һарайында Гала-концертта күрһәтәсәк.
«Керәшен һыуыҡтары» фестиваль-конкурсы үҙенең күп төрлөлөгө һәм юғары башҡарыу оҫталығы менән тамашасыларҙы йәлеп итә. Башҡортостандың мәҙәниәт министрлығы, Республика халыҡ ижады үҙәге, Бөрө районы хакимиәте республикала йәшәүселәр өсөн күңелле байрам бүләк итә.
 
 ","
	Йома, 25 январь 2019",Яңылыҡтар,Na
https://kulturarb.ru/ba/news/tere-һүҙ-jәshtәr-respublika-konkursyna-ғarizalar-ҡabul-itelә-bashlany, «Тере һүҙ» йәштәр республика конкурсына ғаризалар ҡабул ителә башланы ,Na,"

Республика халыҡ ижады үҙәге Мәҙәниәт министрлығы менән берлектә республика йәштәренең «Тере һүҙ» поэтик һүҙ оҫталығы конкурсын үткәрәсәк. Икенсе тапҡыр үткәреләсәк фестиваль республикала һәләтле ижади йәштәрҙе табыу һәм үҫтереү, нәфис һүҙ ярҙамында йәш быуынға эстетик тәрбиә биреү һәм уларҙың ижади һәләттәрен, әүҙем йәшәү рәүешенә ынтылыш үҫтереү, башҡорт теленә һөйөү тәрбиәләү һәм туған телде һаҡлау маҡсатында ойошторола.
Конкурс ике этаптан торасаҡ: беренсе этап - ситтән тороп видео яҙмалар аша 21-23 февралгә тиклем, һәм икенсе этабы 1 март Республика халыҡ ижады үҙәгенең мәҙәниәт йортонда уҙасаҡ. Унда 16 йәштән алып 21 йәшкәсә һәм 22 – 40 йәшлек ижади һүҙ оҫталары сығыш яһай аласаҡтар.
Конкурс «Поэтик әҫәрҙе художестволы уҡыу», «Үҙ поэтик әҫәреңде художестволы уҡыу», «Үҙ поэтик әҫәреңде музыкаль уҡыу» номинацияларында була.
Сарала ҡатнашырға теләгән кешеләр 20 февралгә тиклем анкета тултырып, Республика халыҡ ижады үҙәгенең Этот адрес электронной почты защищён от спам-ботов. У вас должен быть включен JavaScript для просмотра.адресына ебәрә ала. Тулыраҡ мәғлүмәтте уның рәсми сайтынан, https://vk.com/doc6345904_489652164?hash=94adee7bc39e4e45ab  һылтанма аша йәки 8 (347) 272-86-61 телефонына мөрәжәғәт итеп, алырға мөмкин.
 ","
	Йома, 25 январь 2019",Яңылыҡтар,Na
https://kulturarb.ru/ba/news/bөtә-rәsәj-bashҡortostan-talanttary-balalar-һәm-үҫmerҙәr-izhady-konkursy-bara, Бөтә Рәсәй «Башҡортостан таланттары» балалар һәм үҫмерҙәр ижады конкурсы бара ,Na,"

2 мартта Өфө ҡалаһында Республика халыҡ ижады үҙәге ярҙамы менән  V бөтә рәсәй «Башҡортостан таланттары» балалар һәм үҫмерҙәр ижады конкурсы үтә. Сара талантлы балаларҙың ижадын популярлаштырыу, конкурсанттарҙың квалификация кимәлен күтәреү һәм тәжрибә алмашыу маҡсатында үткәрелә.
Конкурсанттар вокал, хореография, оригиналь жанр, нәфис һүҙ, инструменталь жанр һәм мода театры номинацияларында ҡатнашырға саҡырыла.
Ғаризалар 15 февралгә тиклем ҡабул ителә. Фестиваль положенияһын https://vk.com/doc-44728784_489941443 һылтанма буйынса күсереп ҡарай алаһығыҙ.
 ","
	Йома, 25 январь 2019",Яңылыҡтар,Na
https://kulturarb.ru/ba/news/balalar-drama-kollektivtarynyң-һәm-ҡursaҡ-teatrҙarynyң-balalar-ujnaғan-teatr-tip-isemlәngәn-asyҡ-konkursy-үtә, Балалар драма коллективтарының һәм ҡурсаҡ театрҙарының «Балалар уйнаған театр» тип исемләнгән асыҡ конкурсы үтә ,Na,"

Театр йылы сиктәрендә Тамбов өлкәһе «Ғилми-методик халыҡ ижады үҙәге» 2-3 апрелдә балалар драма коллективтары һәм ҡурсаҡ театрҙары өсөн «Балалар уйнаған театр» тип исемләнгән асыҡ конкурсына әҙерләнә.
Театр конкурсы балалар һәм үҫмерҙәр ижадын үҫтереү маҡсатында үткәрелә. Сарала үткән бар сығыштарҙы доцент, «Д.В. Поленов исемендәге Рәсәй дәүләт халыҡ ижады йорто» театр сәнғәте һәм балалар сәнғәте бүлеге мөдире , РФ театр сәнғәте буйынса театр эшмәкәрҙәре Союзы ағзаһы Марина Куц баһалаясаҡ.
Ғаризалар 20 мартҡа тиклем  Этот адрес электронной почты защищён от спам-ботов. У вас должен быть включен JavaScript для просмотра. электрон адресына ҡабул ителә.
Тулы мәғлүмәт: 8 (4752) 72-52-8, 8 (905) 121-28-88. Проект координаторы, СНТ режиссер бүлеге Макарова Елена Владиславовна.
 ","
	Йома, 25 январь 2019",Яңылыҡтар,Na
https://kulturarb.ru/ba/news/bөgөn-bashҡort-dәүlәt-filarmoniyaһynda-halyҡ-ara-һәm-respublika-konkurstary-laureaty-marsel-ҡotoev-syғysh-yaһaj, Бөгөн Башҡорт дәүләт филармонияһында халыҡ-ара һәм республика конкурстары лауреаты Марсель Ҡотоев сығыш яһай ,Na,"

Бөгөн, 25 ғинуарҙа Марсель Ҡотоев йыр-моңға битараф булмағандарҙы Башҡорт дәүләт филармонияһының Ҙур залында «Төштәге йыр» исемле тамаша ҡарарға саҡыра.
Тамашаның режиссеры – Башҡортостандың атҡаҙанған артисы Сулпан Асҡарова. 
Моңло тауышы менән күптәрҙең һөйөүен яулаған йырсы, бихисап халыҡ-ара һәм республика конкурстары лауреаты Марсель Ҡотоев ҡабаттан «Төштәге йыр» исемле мажаралы үә хикмәтле тамашаһын тәҡдим итә.
Үҙенсәлекле сценарийға ҡоролған концертта һеҙҙе илһамлы, тере тауышҡа башҡарылған йырҙар, хис-тойғоларға тулы атмосфера һәм күтәренке кәйеф көтә. Марсель үҙе ижад иткән «Карауан» эстрада төркөмө солистары Рөстәм Шаһыбалов, Тимур Рамаҙанов, Салауат Мөхәмәтйәровтарҙың сығыштары кисәнең сағыу бер өлөшө булып торор. Шулай уҡ, Римма Амангилдина, Эльмира Юлдашева, филармониябыҙҙың башҡа һәләтле бейеүселәре һәм артистары кисәгә йәм өҫтәр. 
Тамашаға рәхим итегеҙ!
 ","
	Йома, 25 январь 2019",Яңылыҡтар,Na
https://kulturarb.ru/ba/news/ajgiz-bajmөhәmәtovtyң-ҡaldyrma-әsәj-povesy-bujynsa-ҡaҙaғstanda-spektakl-әҙerlәnә," Айгиз Баймөхәмәтовтың «Ҡалдырма, әсәй!» повесы буйынса Ҡаҙағстанда спектакль әҙерләнә ",Na,"

Кокшетау ҡалаһында яңы өлкә йәштәр театры яҙыусы Айгиз Баймөхәмәтовтың ""Ҡалдырма, әсәй!"" әҫәре буйынса ҡуйылған премьера менән асыла. Ҡаҙаҡса ""Асыл арман"" тип аталған спектаклдең премьераһы 20 февралгә тәғәйенләнгән.
Сәхнә әҫәре Мәжит Ғафури исемендәге Башҡорт дәүләт драма театрында Өфө драматургы Ангизә Ишбулдинаның инсценировкаһына режиссер Илсур Ҡаҙаҡбаев ҡуйған спектаклгә нигеҙләнә.
Мәғлүм булыуынса, Айгиз Баймөхәмәтовтың бестселлеры Башҡортостанда ғына түгел, унан ситтә лә киң танылыу яуланы, төрлә телдәргә тәржемә ителде. Китап буйынса Башҡортостанда һәм Бүрәт республикаһында спектакль ҡуйылды.
 
 ","
	Йома, 25 январь 2019",Яңылыҡтар,Na
https://kulturarb.ru/ba/news/mostaj-kәrim-isemendәge-әҙәbi-konkurs-dauam-itә-2, Мостай Кәрим исемендәге әҙәби конкурс дауам итә ,Na,"

 “Йәшлек” гәзите редакцияһы мөхәрририәте республикабыҙҙың барлыҡҡа килеүенә – 100 йыл, Башҡортостандың халыҡ шағиры Мостай Кәримдең тыуыуына 100 йыл тулыуға арнап, БР Яҙыусылар союзы һәм Зәйнәб Биишева исемендәге “Китап” нәшриәте менән берлектә Мостай Кәрим исемендәге әҙәби конкурс иғлан иткәйне.
Конкурсҡа ирекле темаға күләме 10 биттән артмаған (А4 форматында, 14-се шрифт) проза әҫәрҙәре ҡабул ителә. Йәш буйынса сикләүҙәр юҡ. Компьютерҙа йыйылған эштәр “Йәшлек” гәзитенә яҙылыу квитанцияһының күсермәһе менән Өфө ҡалаһы, Октябрҙең 50 йыллығы урамы, 13-сө йорт, 8-се ҡат адресы йәки гәзитебеҙҙең электрон почтаһы буйынса (Этот адрес электронной почты защищён от спам-ботов. У вас должен быть включен JavaScript для просмотра.) ҡабул ителә. “Конкурсҡа” тигән тамға ҡуйырға, тулы исем-шәрифтәрҙе, телефон номерығыҙҙы һәм псевдонимығыҙҙы яҙырға онотмағыҙ. Башҡа конкурстарҙа ҡатнашҡан һәм төрлө баҫмала донъя күргән әҫәр­ҙәр ҡаралмай. Хикәйәләр 2019 йылдың 1 сентябренә тиклем ҡабул ителә.  Бәйге ике этапта үтә. Килгән хикәйәләрҙең иң яҡшы тип табылғандары, әҙәби талаптарға һәм конкурс шарттарына тап килгәндәре псевдоним менән гәзит биттәрендә донъя күрәсәк. Улар араһынан күренекле яҙыусылар һәм редакция хеҙмәткәрҙәре еңеүсене билдәләй. Төп бүләк – 50 мең һум, шулай уҡ дүрт дәртләндереү бүләге лә ҡаралған.  Конкурсҡа йомғаҡ 2019 йылдың октябрь айында яһаласаҡ. Шулай уҡ юғары баһа алған 10 – 15 әҫәр “Китап” нәшриәтендә айырым китап булып баҫылып сығасаҡ. Гәзиттә донъя күргән хикәйәләр өсөн авторҙарға гонорар түләнмәй. Төп бүләк гонорар фондынан туплана. Конкурстың положениеһы менән “Йәшлек” гәзитенең рәсми сайтында һәм “Бәйләнештә” төркөмөндә таныша алаһығыҙ.
 ","
	Кесе йома, 24 январь 2019",Яңылыҡтар,Na
https://kulturarb.ru/ba/news/yrymburҙa-bashҡort-mәҙәniәte-һәm-mәғarify-kөndәre-uҙғaryla, Ырымбурҙа Башҡорт мәҙәниәте һәм мәғарифы көндәре уҙғарыла ,Na,"

8 февралдә Башҡортостан дәүләтселегенең бишеге Ырымбурҙа – Башҡорт мәҙәниәте һәм мәғарифы көндәре уҙғарыла.  Сәйәси ваҡиғалар шаһиты булған, Зәки Вәлиди, Шәйхзада Бабич, Сәғит Мерәҫов эҙҙәрен һаҡлаған ҡалала Башҡортостан Республикаһының 100 йыллығы юғары кимәлдә билдәләнә.  М. Горький исемендәге Ырымбур өлкә драма театрында (Совет урамы, 26) билдәле ғалимдар ҡатнашлығында ҡоролтайҙың пленар ултырышы һәм Башҡортостандың ижади коллективтары әҙерләгән оло тамаша ҡаралған.  Ҡоролтай делегаттары иртән сәғәт 10-да йыйыла. 
 Концерт 14-30 сәғәттә башлана. Тамашаға теләге булған һәр кем инә ала. Инеү бушлай. Сара Каруанһарайға сәфәр менән тамамлана. 
 
 ","
	Кесе йома, 24 январь 2019",Яңылыҡтар,Na
https://kulturarb.ru/ba/news/bashҡort-drama-teatry-mөҙәris-baғaevtyң-ike-tөsh-spektaklen-ҡararғa-saҡyra, Башҡорт драма театры Мөҙәрис Бағаевтың «Ике төш» спектаклен ҡарарға саҡыра ,Na,"

27-се ғинуарҙа Мәжит Ғафури исемендәге Башҡорт дәүләт академия драма театры тамашасыларға Ленинград ҡалаһын блокаданан азат итеүгә  75 йыл тулыуға арнап, Мөҙәрис Бағаевтың «Ике төш» спектаклен тәҡдим итә.
Ҡуйыусы режиссер – Олег Ханов, рәссәм – Альберт Нестеров, композитор – Ильшат Яхин, балетмейстер – Сулпан Аскарова.
Билдәле булыуынса, Ленинград блокадаһы 900 көн тиерлек дауам итә. «Ике төш» драмаһына һуғыш йылдарының бөтә ауырлығы, йәшәү менән үлем көрәше, әҙәм затының ныҡлығын һынаутемалары, кешелек хистәре, йәшәү ҡәҙерен белеү асылдары һыйған.
 
 ","
	Кесе йома, 24 январь 2019",Яңылыҡтар,Na
https://kulturarb.ru/ba/news/өfөlә-syңғyҙ-ajytmatovtyң-әҫәre-bujynsa-syңғyҙhandyң-aҡ-boloto-spektakleneң-repeticiyalary-bara, Өфөлә Сыңғыҙ Айытматовтың әҫәре буйынса «Сыңғыҙхандың аҡ болото» спектакленең репетициялары бара ,Na,"

Әлеге ваҡытта Мәжит Ғафури исемендәге Башҡорт дәүләт академия драма театрында Сыңғыҙ Айытматовтың әҫәре буйынса «Сыңғыҙхандың аҡ болото» (Е.Баранчикова сәхнә версияһында) спектакленең репетициялары бара. Ижади төркөмгә балетмейстр Ирина Филлиппова ла ҡушылды.
Филиппова Ирина Николаевна — билдәле хореограф, уҡытыусы. Ҡуйыусы балетмейстер булараҡ ул 60-тан ашыу спектаклдәр ижад итеүҙә ҡатнашҡан. Режиссерҙар һәм пластика буйынса педагогтар Гильдияһы ағзаһы.  Әйткәндәй, Ирина Филиппова – республикабыҙҙың иң юғары бүләгенә лайыҡ булған сәнғәт эшмәкәре, – 1994 йылда уға Салауат Юлаев исемендәге дәүләт премияһы (Флорид Бүләков, Гөлдәр Ильясова менән бергә) тапшырылды.
Спектаклдең ҡуйыусы төркөмөндә режиссер Мөсәлим Күлбаев, балетмейстер Ирина Филиппова, рәссам Альберт Нестеров, композитор Урал Иҙелбаев эшләй. Премьера 21, 22 февраль көндәренә билдәләгән.
 
 ","
	Кесе йома, 24 январь 2019",Яңылыҡтар,Na
https://kulturarb.ru/ba/news/stәrletamaҡtaғy-abdulҡadir-inan-isemendәge-үҙәk-kitaphanala-teatr-jylyna-arnalғan-kүrkәm-sara-үtte, Стәрлетамаҡтағы Абдулҡадир Инан исемендәге үҙәк китапханала Театр йылына арналған күркәм сара үтте ,Na,"

Театр йылына арналған сараларҙың береһен Стәрлетамаҡтағы Абдулҡадир Инан исемендәге үҙәк китапхана ойошторҙо. Республикабыҙ театр сәнғәтендә мөһим урынды биләгән Стәрлетамаҡ башҡорт драма театры артистары менән күҙгә-күҙ ҡарап аралашыуҙы маҡсат итеп алған осрашыуҙы китапхана мөдире Нәзифә Иҫәнғужина алып барҙы.
“Театр – таланттар төйәге” тип исемләнгән түңәрәк өҫтәлдә Стәрлетамаҡ ҡала башҡорттары ҡоролтайы, башҡорт ҡатын-ҡыҙҙары йәмғиәте, “Етегән йондоҙ” һәм “Ағинәйҙәр” клубы вәкилдәре, Башҡорт дәүләт университетының Стәрлетамаҡ филиалы уҡытыусылары һәм студенттары, балалар баҡсалары, мәктәптәр һәм колледж уҡытыусылары, студенттары, Яҙыусылар ойошмаһы ағзалары, урындағы журналистар ҡатнашты.
Осрашыуға килеүселәрҙең һорауҙарына Стәрлетамаҡ дәүләт театр-концерт берләшмәһенең башҡорт драма театры режиссеры Зиннур Фәрит улы Сөләймәнов, талантлы артистар - Башҡортостандың атҡаҙанған артисы Ләйсән Кәримова, Марат Зөбәйеров, Фәнил Ҡарасурин, әҙәбиәт бүлеге етәксеһе Гөлдәр Собханғолова яуап бирҙе.
Театр йылындағы яңылыҡтар, пландар, ҡуйыласаҡ спектаклдәр тураһында Зиннур Фәрит улы бәйән итһә, тамашасыларҙың яратҡан артисы Марат Зөбәйеров образдар өҫтөндә нисек эшләүен ҡыҙыҡлы итеп һөйләне. Ләйсән Кәримова Спартак Ильясов романы буйынса ҡуйылған һуңғы премьераларҙың береһе – «Биғылый» спектаклендә үҙенсәлекле ролен нисек тыуҙырыуы хаҡында һөйләне, ә йәш актер Фәнил Ҡарасурин Шәйехзада Бабичтың шиғырҙарын яттан һөйләп барыһын да таң ҡалдырҙы. Шулай уҡ сарала ҡатнашыусылар башҡорт театрының тоғро тамашасылары театр репертуарындағы барлыҡ спектаклдәргә ҡарата иң йылы һүҙҙәрен һәм ихлас ҡараштарын еткерҙе. Бигерәк тә “Ашҡаҙар” (М.Буранғолов), “Биғылый” (С.Ильясов) спектаклдәре буйынса һөйләшеү йәнле барҙы.
Китапхана эстафетаны башҡорт театрына тапшырҙы. 24 ғинуарҙа көндөҙ сәғәт 4-тә барлыҡ театр һөйөүселәр өсөн асыҡ һөйләшеү ойошторола. Осрашыуҙан һуң “Биғылый” спектаклен ҡарау мөмкинселеге тәҡдим ителәсәк.

 ","
	Кесе йома, 24 январь 2019",Яңылыҡтар,Na
https://kulturarb.ru/ba/news/bashҡort-dәүlәt-ҡursaҡ-teatry-mөhәbbәt-mazharaһy-jәki-petrushka-үҙenә-nisek-kәlәsh-eҙlәgәn-tip-atalғan-premera-spektaklen-әҙerlәj,"  Башҡорт дәүләт ҡурсаҡ театры ""Мөхәббәт мажараһы"" йәки Петрушка үҙенә нисек кәләш эҙләгән?”  спектаклен  әҙерләй ",Na,"

Әлеге ваҡытта Башҡорт дәүләт ҡурсаҡ театры ""Мөхәббәт мажараһы"" йәки Петрушка үҙенә нисек кәләш эҙләгән?” тип аталған үҙенсәлекле премьера спектакле өҫтөндә эш алып бара.
 Башҡорт дәүләт ҡурсаҡ театрының ""Мөхәббәт мажараһы"" йәки Петрушка үҙенә нисек кәләш эҙләгән?” тип аталған премьера спектакле 16 февралгә тәғәйенләнгән.
Яңы сәхнә әҫәре 18 йәштән өлкән тамашасылар өсөн тәҡдим ителәсәк.
Әҫәрҙә Елизавета II, Елена Малышева, Дональд Трамп һәм башҡа образдар ярҙамында төртмә шаяртыуҙар менән бөгөнгө көндәге социаль мәсьәләләр күтәреләсәк.
Ижади төркөм сәнғәт һөйөүселәрҙе быйылғы, театр йылында тиҫтәгә яҡын премьера менән һөйөндөрмәксе. Барлыҡ спектаклдәр ҙә дәүләт ярҙамы менән сәхнәләштерелә.
 ","
	Шаршамбы, 23 январь 2019",Яңылыҡтар,Na
https://kulturarb.ru/ba/news/milli-muzejҙa-sovet-farfory-sәnғәt-һәm-propaganda-kүrgәҙmәһe-asyldy, Милли музейҙа «Совет фарфоры: сәнғәт һәм пропаганда» күргәҙмәһе асылды ,Na,"

Милли музейҙа коллекционер Валерий Мальковтың фарфор әйберҙәрҙән торған «Совет фарфоры: сәнғәт һәм пропаганда» күргәҙмәһе асылды.
Яҡтыртыу индустрияһында эшләгән замандашыбыҙ фарфор статуэкаларҙы 6 йыл элек туплай башлай.лә «Совет фарфоры сәнғәт һәм пропаганда» күргәҙмәһе асылды
Валерий Мальков был экспонаттарҙы бөртөкләп йыйған. Һәр бер скульптура һәм һын тураһында сәғәттәр буйы ҡыҙыҡлы итеп һөйләй ала. Уның коллекцияһында совет осоронда ҡулланылған һауыт-һабанан, ваза, кубоктарҙан тыш, йәнлек-кейектәр донъяһы, әкиәт геройҙары, тормош-көнкүреше менән танышырға мөмкин.
Совет заманында етештерелгән фарфор изделиелары илебеҙ тормошон һәм йәшәйешен пропагандалаған. Күргәҙмәне тамаша ҡылыусылар был скульптураларға ҡарап, үҙҙәренең бала сағын иҫкә төшөрөр.
""Совет фарфоры : сәнғәт һәм пропаганда"" тип аталған күргәҙмә Советтар иленең барлыҡ фарфор заводтарында етештерелгән статуэткаларҙы үҙ эсенә ала. Күргәҙмә ике ай эшләйәсәк.

 ","
	Шаршамбы, 23 январь 2019",Яңылыҡтар,Na
https://kulturarb.ru/ba/news/tiҙҙәn-berense-respublika-nәfis-filmy-tamashasylarғa-tәҡdim-itelәsәk," Тиҙҙән ""Беренсе Республика"" нәфис фильмы тамашасыларға тәҡдим ителәсәк ",Na,"

Тиҙҙән ""Беренсе Республика"" нәфис фильмы тамашасыларға тәҡдим ителәсәк. “Беренсе республика” фильмы республика башлығы грантына төшөрөлдө. 
""Беренсе республика""- Башҡортостандағы 1920-1956 йылдарҙағы тарихи ваҡиғаларҙы үҙ эсенә ала. Сценарий авторҙары - Таңсулпан Бабичева менән Гөлсәсәк Саламатова, режиссеры Булат Йосопов. Ролдәрҙе театр актерҙары башҡара. Фильмдың нигеҙендә сәйәси репрессияға дусар булыусыларҙың яҙмыштары.
Сценарий авторҙарының береһе Гөлсәсәк Саламатова әйтеүенсә, фильмда байтаҡ шәхестәрҙең яҙмышын күрергә мөмкин. Картинаны төшөргәндә бик күптәр беҙгә ярҙам итте. Кейенеп, шул осорҙо сағылдырған әйберҙәр тотоп килгән яҡташтарыбыҙҙы күреп һөйөндөк. Тотош ойошма хеҙмәткәрҙәренең бергәләшеп килеүе лә дәрт өҫтәне. Фильм Өфөлә һәм Булгаков ауылы янындағы майҙанда төшөрөлдө.
Башҡортостанда ауыр шарттарға ҡарамай театр ойоштороусылар, уларҙың беренсе актерҙары, әҙәбиәт, матбуғат һәм башҡа тарихи ваҡиғалар тулы дөрөҫлөгөндә күрһәтелә. Фильмға дәүләт ҡаҙнаһынан 9 миллион һум аҡса бүленгән.
Республиканың 100 йыллығына арналған тарихи-нәфис фильмды тамашасылар 2019 йылдың март айында күрә аласаҡ.
 
 ","
	Шаршамбы, 23 январь 2019",Яңылыҡтар,Na
https://kulturarb.ru/ba/news/bildәle-pedagog-milәүshә-mortazinaғa-arnalғan-izhad-bәhet-sininimy-tip-isemlәngәn-kitap-donya-kүrҙe, Билдәле педагог Миләүшә Мортазинаға арналған “Ижад-бәхет сининимы” тип исемләнгән китап донъя күрҙе ,Na,"

Күптән түгел билдәле педагог Миләүшә Мортазинаға арналған “Ижад-бәхет сининимы” тип исемләнгән китап донъя күрҙе. Авторы - тележурналист Миләүшә Иҙрисова.
- Миләүшә Мортазина кеүек кешеләр күберәк булһын ине. Минең ҡыҙым Диләрә Иҙрисова уның һуңғы уҡыусыларының береһе. Беҙҙең ғаилә Мортазиндар менән тығыҙ бәйләнештә йәшәне. Тормош һабаҡтарын биреүсе уҡытыусы ул. Уның аҡылына, тормошҡа ҡарашына, эшенә, фекеренә ҡарап һоҡланаһың. Бына нисек йәшәргә кәрәк?! Башҡорт милли вокал мәктәбен булдырҙы ул. Нажиә Аллаярова, Флүрә Ноғоманова,  Рәил Кучуков, Асҡар һәм Илдар Абдразаҡовтар, Диләрә Иҙрисова, Иҙел Аралбаев уның уҡыусылары. Улар башҡорт йыр сәнғәтен, Башҡортостанды бөтә донъяға танытты, - ти Миләүшә Иҙрисова. 
Китаптың исем туйы 25 февралдә Башҡорт дәүләт опера һәм балет театрында уҙғарыласаҡ.Сарала Миләүшә Мортазинаның уҡыусылары ҡатнашлығында матур тамаша әҙерләнә.
Мортазина Миләүшә Ғәли ҡыҙы — вокал буйынса педагог, юғары мәктәп уҡытыусыһы. 1977 йылдан СССР Театр эшмәкәрҙәре союзы ағзаһы, профессор, РСФСР‑ҙың атҡаҙанған сәнғәт эшмәкәре, РСФСР-ҙың атҡаҙанған мәҙәниәт хеҙмәткәре, СССР юғары мәктәбе отличнигы. 2‑се дәрәжә «Ватан алдында күрһәткән хеҙмәттәре өсөн» һәм  Салауат Юлаев ордендары кавалеры. 
Миләүшә Ғәли ҡыҙы Мортазина 1926 йылдың 27 майында Кушнаренко районы Баҡай ауылында тыуған.
Мәктәпте тамамлағас, Өфө агрегат етештереү берекмәһендәге инструменталь цехта эшләй. Заводтың концерт бригадаһында ҡатнаша, госпиталдәр, хәрби частар буйлап концерттар ҡуйып йөрөй.
Һуғыштан һуң имтиханһыҙ Өфө авиация институтына уҡырға инә. Студент сағында уҡ Урал консерваторияһында уҡый башлай.
1950 йылда М. П. Мусоргский исемендәге Урал консерваторияһының милли студияһын тамамлай Ҡазан консерваторияһын тамамлай.
Хеҙмәт эшмәкәрлеген 1954 йылда Өфө сәнғәт училищеһында уҡтыусы булып башлай. Шул уҡ ваҡытта башҡарыусы эшен дә алып бара.
М. Ғ. Мортазина республика вокаль конкурстарында алмаштырғыһыҙ жюри етәксеһе («Дуҫлыҡ моңо», «Дебют», Ғ. Әлмөхәмәтов исемендәге конкурс).
М. И. Глинка исемендәге ХV һәм ХVI Халыҡ-ара вокалистар конкурсында, Төньяҡ Кавказ вокалистар конкурсында; Италиялағы (Сицилия-Алькамо) Халыҡ-ара вокалистар конкурсында жюри ағзаһы
Рәсәй Президенты Владимир Путин указы менән «Ватан алдында ҡаҙаныштары өсөн» 2 дәрәжә ордены тапшырыла.
Улы Мортазин Владислав Львович — музыкант, органист, Башҡортостан Республикаһының халыҡ артисы. Ҡыҙы Ләйлә Шаһиева — музыка белгесе.
Миләүшә Мортазинаның хеҙмәт стажы — 73 йыл.

билдәле педагог Миләүшә Мортазинаға арналған “Ижад-бәхет сининимы” тип исемләнгән китап донъя күрҙе. Авторы
 ","
	Шаршамбы, 23 январь 2019",Яңылыҡтар,Na
https://kulturarb.ru/ba/news/irtәgә-rossiya-kultura-telekanalynda-bashҡortostanғa-baғyshlanғan-berense-syғarylysh-efirғa-syғa, Иртәгә “Россия-Культура” телеканалында Башҡортостанға бағышланған беренсе сығарылыш эфирға сыға ,Na,"

Иртәгә, 24 ғинуарҙа “Россия-Культура” телеканалында Башҡортостанға бағышланған “Минең һөйөүем – Рәсәй!” проектының беренсе сығарылышы ҡурай тураһында буласаҡ.
 Телеканалдың был проектында күп милләтле Рәсәйҙең, уның төбәктәренең тормошо күрһәтелә. Алып барыусы – Мәскәүҙә йәшәгән француз нәшерсеһе, сәйәхәтсе Пьер Кристиан Броше. Әлеге тапшырыуҙы төшөрөү өсөн ул Өфөгә былтыр декабрь башында килгән булған.
 Тапшырыуҙа Башҡортостан ҡурайсылары берләшмәһе рәйесе Артур Ғайсаров, республиканың халыҡ артисы Азат Айытҡолов, Илмир Ҡоҙабаев һәм “Йатаған” этно-төркөмө ҡатнашасаҡ.

 ","
	Шаршамбы, 23 январь 2019",Яңылыҡтар,Na
https://kulturarb.ru/ba/news/respublika-milli-muzejynda-leningradty-azat-iteүselәrҙe-iҫkә-alyu-akciyaһy-үtәsәk,  Республика Милли музейында Ленинградты азат итеүселәрҙе иҫкә алыу акцияһы үтәсәк ,Na,"

Башҡортостанда “Ярҙам ҡулы” тигән акция иғлан ителде. 25-27 ғинуарҙа Республика милли музейында Ленинградты азат итеүселәрҙе иҫкә алыу акцияһы үтәсәк.
Республика милли музейы башланғысы менән ойошторолған сара Ленинградты фашистар ҡоршауынан азат итеүҙең 75 йыллығына бағышлана.
Музейҙарҙа ошо ваҡиға, Башҡортостандан Ленинградты азат итеүселәр иҫкә алына, был ҡаланан беҙҙең республикаға эвакуацияланған кешеләр һәм предприятиелар тураһында һөйләйәсәктәр. Акция 25-27 ғинуар көндәренә билдәләнгән.
 ","
	Шишәмбе, 22 январь 2019",Яңылыҡтар,Na
https://kulturarb.ru/ba/news/bashҡortostanda-boronғo-өfө-arheologiya-parky-buldyrylasaҡ, Башҡортостанда «Боронғо Өфө» археология паркы булдырыласаҡ ,Na,"

Башҡортостанда «Боронғо Өфө» археология паркын булдырыу концепцияһы раҫланды. Хөкүмәттең тейешле ҡарарына Республика Башлығы вазифаһын башҡарыусы Радий Хәбиров ҡул ҡуйҙы.  «Боронғо Өфө» археология паркы федераль әһәмиәттәге «Өфө-II ҡаласығы» археология ҡомартҡыһы биләмәһендә урынлашасаҡ. Парк булдырыуҙың төп маҡсаты – археологик мираҫ объектының һаҡланыуын тәьмин итеү һәм уны популярлаштырыу.
Өфө – II ҡаласығы-баш ҡаланың үҙәгендә, хәҙерге Пушкин, Яңы күпер урамдарында, Салауат Юлаев проспектының башында урынлашҡан. Был ҡаласыҡ I быуатта уҡ төҙөлгән һәм XV – XVI быуаттарға тиклем һаҡлан­ған. Испан картографы Меркаторҙың 1554 йылғы картаһында хәҙерге Өфө йылғаһы тамағында урынлашҡан ҡала Башҡорт (Башкирти) тип атала. Ҡаҙыныуҙар барышында монументаль архитектура объекттары – нигеҙенең киңлеге – 10 метр, бейеклеге 4 – 5 метрға еткән ҡеүәтле диуар, тәрән һәм киң соҡор, тура мөйөшлө һәм тирмә рәүешендәге торлаҡ эҙҙәре, уртаса киңлеге 2 метр, оҙонлоғо 50 метрҙан ашыу ағас күпер, тимер һәм баҡыр иретеү мейестәре, ювелир оҫтаханаһы ҡалдыҡтары табылған.
 
 ","
	Шишәмбе, 22 январь 2019",Яңылыҡтар,Na
https://kulturarb.ru/ba/news/rushana-vәlieva-kerәshen-һyuyҡtary-festivalendә-syғysh-yaһayasaҡ, Рушана Вәлиева «Керәшен һыуыҡтары» фестивалендә сығыш яһаясаҡ ,Na,"

Алдан хәбәр итеүебеҙсә, 24 ғинуарҙа Бөрө ҡалаһында төбәк-ара «Керәшен һыуыҡтары» эстрада йыры һәм бейеү фестивале үтә.
 Ауырғазы районы Талбазы ауылынан 19 йәшлек Рушана Вәлиева Беренсе каналдың «Голос. Перезагрузка» проекты финалсыһы ошо фестивалендә ҡатнашасаҡ.
 Иҫегеҙгә төшөрәбеҙ, йәш таланттар 24 ғинуарҙан 26-на тиклем Бөрө Ҡала мәҙәниәт һарайында сығыш яһай.
 Еңеүселәр өс номинация – йыр, бейеү һәм вокал-инструменталь ансамблдәр араһында асыҡлана. Конкурсанттарға ике әҫәр әҙерләргә кәрәк була.
 Фестивалдә ҡатнашырға теләүселәрҙән ғаризалар Этот адрес электронной почты защищён от спам-ботов. У вас должен быть включен JavaScript для просмотра. , Этот адрес электронной почты защищён от спам-ботов. У вас должен быть включен JavaScript для просмотра. электрон адресы буйынса 23 ғинуарға тиклем ҡабул ителә.


 ","
	Шишәмбе, 22 январь 2019",Яңылыҡтар,Na
https://kulturarb.ru/ba/news/112-se-bashҡort-kavaleriya-diviziyaһy-muzejynda-ҡyҙyҡly-osrashyu-үtte, 112-се Башҡорт кавалерия дивизияһы музейында ҡыҙыҡлы осрашыу үтте ,Na,"

Күптән түгел Өфөнөң 112-се Башҡорт кавалерия дивизияһы музейында ҡыҙыҡлы осрашыу уҙғарылды. Сарала Мишкә районының Али Карнай исемендәге Оло Шаҙы мәктәбе директоры Рәфис Закиров, Башҡортостандың мәғариф алдынғыһы, ошо уҡ ауылдың Хәрби һәм Хеҙмәт даны музейы хеҙмәткәре Эльвира Шәйҙуллина һәм 102-се башҡорт гимназияһы уҡыусылары ҡатнашты.
Осрашыуҙа балаларға Бөйөк Ватан һуғышы, данлыҡлы дивизия, Али Карнай хаҡында һөйләнек. Был музейҙа, билдәле булыуынса, дивизия хаҡында бай материал тупланған, шуға ла әлеге осрашыуҙа күберәк Али Карнайҙың тормош юлына иғтибар бирелде.
Башҡорт әҙәбиәтендә һәм журналистикаһында тәрән эҙ ҡалдырған шәхес ижади ҡаһарманлығы менән йәштәргә оло өлгө була ала.
Музей хеҙмәткәре Алина Дәүләтгәрәева йәштәрҙе үҙҙәрендәге мәғлүмәттәр менән таныштырҙы. Киләсәктә Оло Шаҙы мәктәбе уҡыусылары ла бында экскурсияға киләсәк.
 ","
	Шишәмбе, 22 январь 2019",Яңылыҡтар,Na
https://kulturarb.ru/ba/news/er-һүҙe-i-halyҡ-ara-kinoforumyna-zayavkalar-ҡabul-iteү-bashlandy,  “Ер һүҙе” I Халыҡ-ара кинофорумына заявкалар ҡабул ителә башланы ,Na,"

Республикала “Ер һүҙе” I Халыҡ-ара кинофорумына заявкалар ҡабул итеү башланды. Уның төп саралары 12 – 14 апрелдә Өфөлә үтәсәк. Беренсе тур ваҡыты – 21 ғинуарҙан 4 февралгә тиклем.
 – Беҙҙең йыйын иң яҡшы режиссура йәки оператор эше өсөн ярышҡа әйләнмәһен, ә аралашыу, фекер алышыу майҙаны булһын ине, – тип үҙ теләген белдерҙе кинофорум президенты Булат Йосопов.
 Сарала ижади һәм фәнни секциялар эшләйәсәк. Тәүгеһендә республика халыҡтары телдәрендә ижад ителгән фильмдар күрһәтелһә, икенсеһендә ошо йүнәлеш буйынса билдәле ғалимдарҙың сығыштары көтөлә.
 Проект республиканың Мәҙәниәт министрлығы ярҙамында Башҡортостан Башлығы гранты иҫәбенә тормошҡа ашырыла.
 
 ","
	Шишәмбе, 22 январь 2019",Яңылыҡтар,Na
https://kulturarb.ru/ba/news/ivanov-ҡalaһynda-үtkәn-bәjgelә-tujmazy-balalar-һәm-үҫmerҙәr-izhad-jortonoң-tamsy-vokal-ansamble-tәrbiәlәneүselәre-berense-uryn-yaulany," Иванов ҡалаһында үткән бәйгелә Туймазы балалар һәм үҫмерҙәр ижад йортоноң ""Тамсы"" вокаль ансамбле беренсе урын яуланы ",Na,"

Туймазы балалар һәм үҫмерҙәр ижад йортоноң ""Тамсы"" вокаль ансамбле тәрбиәләнеүселәре Бөтә Рәсәй конкурсында беренсе урын яуланы. Иванов ҡалаһында үткән бәйгелә яҡташтарыбыҙ баһалама ағзалары һәм тамашасы күңелен халыҡ йырҙарын башҡарып арбаған.
Йәш йондоҙҙарҙың юғары кимәлдәге музыка бәйгеләрендә һынау тотоуы һәм еңеү яулауы беренсегә түгел. Шулай ҙа ансамбль етәксеһе билдәләүенсә, һәр бер конкурс малай-ҡыҙҙарға дәрт, илһам өҫтәй. ""Тамсы"" вокаль ансамбле Туймазыла 2001 йылдан уңышлы эшләп килә. Коллективта биш йәштән 18 йәшкәсә ҡыҙҙар-егеттәр шөғөлләнә.
Әлеге ваҡытта ансамблдә барлығы 70 бала улар башлыса Туймазы ҡалаһынан. Ижади төркөмдә шөғөлләнеү ҡыҙҙар-егеттәргә ҙур сәхнәгә сығыу мөмкинлеге лә бирә. Ивановта ойошторолған конкурста Башҡортостан данын яҡлаусы ҡыҙҙар соло номинацияһында ла һынатмай.
 ","
	Дүшәмбе, 21 январь 2019",Яңылыҡтар,Na
https://kulturarb.ru/ba/news/respublikanyң-milli-muzejynda-yanғantau-geoparkyna-arnalғan-kүrgәҙmә-asyldy," Республиканың Милли музейында ""Янғантау"" геопаркына арналған күргәҙмә асылды ",Na,"

Республиканың Милли музейында Рус география йәмғиәте, Салауат районы һәм ""Янғантау"" шифаханаһы дирекцияһы булышлығында күргәҙмә асылды. ""Янғантау"" геопаркына арналған күргәҙмә өс аҙна дауамында эшләйәсәк. Мәктәп уҡыусылары, студенттар, тыуған яҡты өйрәнеүселәр һәм тарих менән ҡыҙыҡһыныусылар өсөн күргәҙмәләге бер быуат элек төшөрөлгән фотоһүрәттәр аша тарихи үткәндәрҙе ентекле өйрәнергә мөмкинлек бирә.
Салауат районы бай тарихлы төбәк. Милли батырыбыҙ Салауат Юлаевтың тыуған ере, был хозур төбәктә эҙәрмән-ғалим һәм сәйәхәтсе Симон Паллас булған. Ул беренселәрҙән булып Янғантауҙы ентекле өйрәнеп, бөтә донъяға таныта. Батша фотографы Сергей Прокудин-Горский иһә бер быуат элек Яхъя ауылында йәшәүселәрҙе төҫлө фотоһүрәттәрҙә һынландыра.
Уларҙың шаҡтай өлөшө Америка конгрессы китапханаһында һаҡлана. Күргәҙмәне асыуҙа Сергей Прокудин-Горский фотообъективында сағылдырылған шәхестәрҙең ейәнсәрҙәре һәм бүләсәләре лә ҡатнашты.
 ","
	Дүшәмбе, 21 январь 2019",Яңылыҡтар,Na
https://kulturarb.ru/ba/news/tiҙҙәn-bashҡort-dәүlәt-akademiya-drama-teatry-premera-syңғyҙhandyң-aҡ-boloto-spektaklen-tәҡdim-itәsәk, Тиҙҙән Башҡорт дәүләт академия драма театры премьера- “Сыңғыҙхандың аҡ болото” спектаклен тәҡдим итәсәк ,Na,"

Тиҙҙән Мәжит Ғафури исемендәге Башҡорт дәүләт академия драма театры ағымдағы йылдың тәүге премьераһы – “Сыңғыҙхандың аҡ болото” спектаклен тәҡдим итәсәк.
Сыңғыҙ Айытматовтың әҫәрен режиссер Мөсәлим Күлбаев сәхнәләштерә. Яҙыусының “Быуаттан да оҙон көн” романының тәүге вариантына инмәй ҡалған, һуңынан ғына өҫтәлеп киткән “Сыңғыҙхандың аҡ болото” исемле бүлек буйынса сәхнә версияһын Елена Баранчикова яҙған, ҡуйыусы төркөмдә - балетмейстер Ирина Филиппова (Мәскәү), рәссам Альберт Нестеров, композитор Урал Иҙелбаев.
Спектаклдә Хөрмәтулла Үтәшев, Светлана Хәкимова, Эльвира Юнысова, Азамат Ғафаров, Руслан Хайсаров, Урал Әминов, Ринат Баймырҙин, Руслан Хәсәнов, Артур Кәбиров, Илгиза Ғильманова, Зилия Ситдиҡова, Сара Буранбаева, Нурия Ирсаева, Илсур Байымов, Юнир Ҡоланбаев уйнаясаҡ.
Премьера 21, 22 февраль көндәренә билдәләнгән.
 
 ","
	Йома, 18 январь 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniya-sәhnәһendә-rөstәm-shaһybalov-yaңy-programma-menәn-syғysh-yaһayasaҡ, Башҡорт дәүләт филармония сәхнәһендә Рөстәм Шаһыбалов яңы программа менән сығыш яһаясаҡ ,Na,"

1 февралдә эстрадабыҙҙың моңло тауыштарының береһе, халыҡ-ара, Бөтә Рәсәй һәм республика конкурстары лауреаты Рөстәм Шаһыбалов үҙенең яңы концерт программаһын тәҡдим итә.
Тамашала эстрада һәм халыҡ йырҙары, көтөлмәгән дуэттар яңғыраясаҡ. Тамашаның режиссеры, сағыу музыкаль проекттары менән билдәле булған, Башҡортостандың атҡаҙанған артисы Сулпан Асҡарова.
    Концертта легендар «Краруанһарай» солисы, Башҡортостандың атҡаҙанған артисы Мәхмүт Нәҙершин, һәләтле йырсы, халыҡ-ара һәм республика конкурстары лауреаты Заһир Иҫәнсурин, өҙҙөрөп баянда уйнаусы Айрат Ғәлиев, филармония солисы йәш ҡурайсы Илнур Һибәтуллин ҡатнаша. 
    Үҙенсәлекле йырҙары менән тамашасыны үҙенә әсир иткән сәхнә йондоҙо Рөстәм Шаһыбаловтың башҡарыу оҫталығы күптәргә ҙур өлгө булырлыҡ. Тамашаға рәхим итегеҙ!
 ","
	Йома, 18 январь 2019",Яңылыҡтар,Na
https://kulturarb.ru/ba/news/mәskәү-ҡalaһynda-halyҡ-ara-pro-tvorchestvo-sәnғәt-festival-konkursy-үtәsәk, Мәскәү ҡалаһында Халыҡ-ара «PRO Творчество» сәнғәт фестиваль-конкурсы үтәсәк ,Na,"

22-25 мартта Мәскәү ҡалаһында Халыҡ-ара «PRO Творчество» сәнғәт фестиваль-конкурсы үтәсәк.
Сараны И.С. Тургенев исемендәге хәйриә фонды ойоштора. Мәҙәниәт һәм сәнғәт фестивалендә бөтә номинациялар ҙа ҡаралған, ҡатнашыусыларҙың йәше сикләнмәгән.
Конкурсҡа профессиональ һәм һәүәҫкәр ижади коллективтар, һәм төрлө жанр ҡатнашыусылары саҡырыла.
Тулыраҡ мәғлүмәт ойошманың рәсми сайтында: www.turgeneff.ru. 
 
 ","
	Йома, 18 январь 2019",Яңылыҡтар,Na
https://kulturarb.ru/ba/news/өfөnөң-iks-maks-aktual-sәnғәt-galereyaһynda-ajyrylyshyu-tip-isemlәngәn-kүrgәҙmә-asyldy," Өфөнөң ""Икс-Макс"" актуаль сәнғәт галереяһында ""Айырылышыу"" тип исемләнгән күргәҙмә асылды ",Na,"

Билдәле рус шағиры һәм рәссамы Давид Бурлюктың һәләк булған көнөндә Өфөнөң ""Икс-Макс"" актуаль сәнғәт галереяһында ""Айырылышыу"" тип исемләнгән күргәҙмә асылды.
Ижади проект авторҙары кешене һуңғы юлға оҙатыу импровизацияһын ойоштороп, тамашасы иғтибарын йәлеп итә.
Билдәле булыуынса, Башҡортостанда ике йыл йәшәү осоронда Давид Бурлюк ике йөҙгә яҡын картина яҙа, коллекцияның бер өлөшө бөгөн Михаил Нестеров исемендәге Башҡорт дәүләт художество музейында һаҡлана. Шуға ҡарамаҫтан, экспозиция авторҙары футуризмға нигеҙ һалыусының ижади эштәрен күргәҙмәгә ҡуймаған.
Тамашасыға иһә улар сәнғәттең яңы йүнәлешен — фломастер менән төшөрөлгән плакаттарҙы хәтерләткән әҫәрҙәрен тәҡдим итә. Ижадсылар сатира һәм юмор ярҙамында заман проблемаларын күтәреп сыға.
 
 ","
	Йома, 18 январь 2019",Яңылыҡтар,Na
https://kulturarb.ru/ba/news/oblaka-zamansa-sәnғәt-үҙәgendә-renessans-daһiҙar-dәүere-tip-isemlәngәn-multimediyaly-kүrgәҙmә-asyldy,"  ""Облака"" заманса сәнғәт үҙәгендә ""Ренессанс - даһиҙар дәүере"" тип исемләнгән мультимедиялы күргәҙмә асылды ",Na,"

Күптән түгел Өфө ҡалаһының ""Облака"" заманса сәнғәт үҙәгендә ""Ренессанс - даһиҙар дәүере"" тип исемләнгән мультимедиялы күргәҙмә асылды.
Видеояҙмала тиҫтәнән ашыу билдәле рәссамдарҙың: Рафаэль, Микеланджело, Тициан, Леонардо да Винчи аҫыл картиналары менән танышып була.
Күргәҙмәнең заманса технологиялар ҡулланып ойошторолоуын баш ҡала халҡы юғары баһаланы.
Фильмда Яңырыу дәүере оҫталарының мираҫы, рәсем сәнғәте үҫеше хаҡында һүҙ бара. Сағыу картина 15се - 19-сы быуаттарҙа билдәле композиторҙар тарафынан яҙылған классик музыка менән байытылған.
 ","
	Йома, 18 январь 2019",Яңылыҡтар,Na
https://kulturarb.ru/ba/news/bashҡort-dәүlәt-akademiya-drama-teatrynyң-yubilej-gastroldәre-mәskәүҙә-aspushkin-isemendәge-teatrҙyң-tөp-sәhnәһendә-үtәsәk, Башҡорт дәүләт академия драма театрының юбилей гастролдәре Мәскәүҙә А.С.Пушкин исемендәге театрҙың төп сәхнәһендә үтәсәк ,Na,"

Мәжит Ғафури исемендәге Башҡорт дәүләт академия драма театрының юбилей гастролдәренең тәүгеһе февраль башында Мәскәүҙә А.С.Пушкин исемендәге театрҙың Төп сәхнәһендә үтәсәк. 
Рәсәйҙең баш ҡалаһында йәшәүселәргә режиссер Айрат Абушахмановтың - “Зөләйха күҙҙәрен аса” (Г.Яхина романы буйынса, Я.Пулинович инсц.) һәм “Шәүрәкәй” (М.Буранғолов), Илсур Ҡаҙаҡбаевтың - Айгиз Баймөхәмәтовтың “Ҡалдырма, әсәй!” повесы буйынса “Хыялға ҡаршы” спектаклдәре һәм “Сәмле ярыш-баттл!” исемле театрлаштырылған концерт тәҡдим ителә.  “Зөләйха күҙҙәрен аса” гастроль репертуарын ғына түгел, ә “Алтын битлек” Рәсәй милли театраль фестивале афишаһын да асыусы спектаклдәрҙең береһе булып тора, гастроль ваҡытында Фестивалдең баһалама ағзалары ла спектаклде ҡараясаҡ. 
Мәғлүм булыуынса, был спектакль “Алтын битлек” Рәсәй милли театраль премияһына 6 номинацияла дәғүә итә: “Ҙур формалағы спектакль”, “Режиссер эше” (Айрат Абушахманов), “Иң яҡшы ҡатын-ҡыҙ роле” (Римма Ҡаһарманова), “Рәссам эше (Альберт Нестеров), “Костюмдар буйынса рәссам эше” (Альберт Нестеров), “Рәссам-яҡтыртыусы эше” (Илшат Саяхов).  Мәскәүҙәгә ижади сәфәрҙә тотош коллектив ҡатнашасаҡ. 
Театрҙың художество етәксеһе Олег Закир улы Ханов ижади сәфәр тураһында: “Мәскәү гастролдәре - беҙҙең театрҙың йөҙ йыллығы уңайынан үтәсәк сараларҙа мөһим урын алып тора. Баш ҡалабыҙға сәфәребеҙ тотош коллектив өсөн дә байрам булырға тейеш, беҙ гастролдәр ваҡытында тамашасыларыбыҙҙы башҡорт профессиональ театрының бөгөнгө ижады менән таныштырып ҡына ҡалмайбыҙ, ә яҡташтарыбыҙ менән осрашыу һәм аралашыу менән дә ҡәҙерле миҙгелдәр булып ҡалыр, тип ышанабыҙ” - тип белдерҙе. 
 
 ","
	Кесе йома, 17 январь 2019",Яңылыҡтар,Na
https://kulturarb.ru/ba/news/әhmәtzәki-vәlidi-isemendәge-milli-kitaphanala-mostaj-uҡyuҙary-halyҡ-ara-ғilmi-ғәmәli-konferenciya-үtәsәk, Әхмәтзәки Вәлиди исемендәге милли китапханала «Мостай уҡыуҙары» халыҡ-ара ғилми-ғәмәли конференция үтәсәк ,Na,"

Ағымдағы йылдың 3-4 октябрендә Әхмәтзәки Вәлиди исемендәге милли китапханала «Мостай уҡыуҙары» халыҡ-ара ғилми-ғәмәли конференцияһы үтәсәк.Сара Башҡортостандың халыҡ шағиры Мостай Кәримдең тыуыуына 100 йыл тулыуға бағышланған.
Сараны Әхмәтзәки Вәлиди исемендәге милли китапханаһы, А. М. Горький исемендәге Әҙәбиәт институты, Рәсәй Фәндәр академияһы Өфө федераль тикшеренеү үҙәгенең Тарих, тел һәм әҙәбиәт институты, Башҡортостандың Фәндәр академияһы, Мәҙәниәт министрлығы, Мәғариф министрлығы ойоштора.
Конференцияла: «Дәүерҙең тарихи-мәҙәни һәм ижтимағи-сәйәси контексында Мостай Кәримдең шәхесе, яҙмышы һәм ижады», «Мостай Кәримдең әҫәрҙәрендә донъяның художестволы һәм тел картинаһы», «Полилингваль донъяла Мостай Кәримдең ижады: художестволы тәржемә сәнғәте», «Белем биреү киңлегендә Мостай Кәрим: мәктәптә һәм юғары уҡыу йортонда яҙыусының ижадын өйрәнеү традициялары һәм тәжрибәһе», «Мостай Кәримдең мираҫын популярлаштырыу һәм һаҡлау мәсьәләләре» секциялары эшләйәсәк.
 
 ","
	Кесе йома, 17 январь 2019",Яңылыҡтар,Na
https://kulturarb.ru/ba/news/yaҙyusy-frontovik-ғәli-ibraһimovtyң-tyuyuyna-bөgөn-100-jyl, Яҙыусы-фронтовик Ғәли Ибраһимовтың тыуыуына 100 йыл ,Na,"

Яҙыусы-фронтовик, РСФСР-ҙың атҡаҙанған мәҙәниәт хеҙмәткәре Ғәли Ибраһимовтың тыуыуына100 йыл. Стәрлетамаҡта тыуған әҙип оҙаҡ йылдар ""Ағиҙел"" журналының яуаплы сәркәтибе булып эшләй. 1977 йылда яҙыусыға ҙур билдәлелек килтергән ""Кинйә"" тарихи романының беренсе китабы донъя күрә.
Ғәли Ғизетдин улы Ибраһимов 1919 йылдың 16 ғинуарында Стәрлетамаҡ ҡалаһында тыуған. Утыҙынсы йылдар башында нефть ятҡылыҡтары асылғас, ата-әсәһе менән Ишембайға күсеп килә, бында урта мәктәпте тамамлай. 1937—1939 йылдарҙа ӨФөлә педагогия рабфагында уҡый. 1939 йылда Ҡыҙыл Армияға алынып, Алыҫ Көнсығышта хеҙмәт итә, Бөйөк Ватан һуғышында ҡатнаша. Яуҙарҙа күрһәткән батырлыҡтары өсөн Ҡыҙыл Йондоҙ ордены һәм миҙалдар менән бүләкләнә.
1989 йылда 70 йәшендә оло әҙиптең йөрәге тибеүҙән туҡтай.
Ғәли Ибраһимов 1935—1937 йылдарҙа «Башҡортостан вышкаһы» гәзитендә үҙенең тәүге шиғырҙарын баҫтыра. 1956 йылда уның Бөйөк Ватан һуғышында ҡатнашҡан яугирҙар ҡаһарманлығы хаҡында бәйән иткән «Бер полк кешеләре» исемле тәүге романы баҫыла. Был әҫәр башҡорт әҙәбитендә һуғыш ваҡиғаларын һәм совет һалдаттарының тиңһеҙ батырлығын киң эпик планда һүрәтләүгә йүнәлтелгән тәүге тәжрибәләрҙең береһе була. Артабанғы йылдарҙа әҙип күп хикәйәләр, очерктар, повестар менән бер рәттән «Умырзая йыры» тигән романын да баҫтырып сығара. 1977 йылда яҙыусыға ҙур билдәлелек килтергән «Кинйә» тарихи романының беренсе китабы донъя күрә. Был әҫәре өсөн яҙыусы 1983 йылда Салауат Юлаев исемендәге премияға лайыҡ була. Романдың икенсе китабы 1987 йылда нәшер ителә.
 ","
	Кесе йома, 17 январь 2019",Яңылыҡтар,Na
https://kulturarb.ru/ba/news/tanylғan-jyrsy-ilһam-shakirov-vafat-buldy, Танылған йырсы Илһам Шакиров вафат булды ,Na,"

Танылған йырсы Илһам Шакиров арабыҙҙан китте. Сәнғәт эшмәкәре Ҡазанда дауаханала 84-се йәшендә вафат булды.атарстан һәм Башҡортостан йыр сәнғәте өсөн ҙур юғалтыИлһам Шакиров 1935 йылдың 15 февралендә Татарстандың Сарман районы Яңы Бүләк ауылында тыуа. Ҡазанда музыка училищеһын, артабан дәүләт консерваторияһын тамамлай.
Йырсы Ғабдулла Туҡай исемендәге Татар дәүләт филармонияһы солисы була. Халыҡ йырҙарын, классик композицияларҙы берҙәй оҫта итеп башҡарған сәхнә әһеле Татарстандың һәм Рәсәйҙең халыҡ артисы исеменә эйә.
 ","
	Кесе йома, 17 январь 2019",Яңылыҡтар,Na
https://kulturarb.ru/ba/news/ҡazanda-өfөnөң-nur-tatar-dәүlәt-drama-teatry-gastroldәre-tamamlandy,"  Ҡазанда Өфөнөң ""Нур"" татар дәүләт драма театры гастролдәре тамамланды ",Na,"

Ҡазанда Өфөнөң ""Нур"" татар дәүләт драма театры гастролдәре тамамланды. Башҡортостан артистары Ғәлиәскәр Камал исемендәге театр сәхнәһендә 9 ғинуарҙан 13-нә тиклем сығыш яһаны.
 Бөтә донъя татарҙары конгресының Башҡарма комитеты рәйесе, Татарстан Республикаһының Дәүләт советы депутаты Ринат Закиров Рәсәйҙең атҡаҙанған, Башҡортостандың һәм Татарстандың халыҡ артисы Сәүиә Сираеваны, Башҡортостандың атҡаҙанған артисы Илдар Вәлиевте, халыҡ артисы Рәсимә Ғәйфуллинаны “Татар халҡы алдындағы оло ҡаҙаныштары өсөн” миҙалы менән бүләкләне. 
 “Нур” театры актерҙары – Башҡортостандың атҡаҙан артистары Лиана Хәйертдинова, Миңнинур Сәйетова- Ғиззәтуллина һәм Айрат Фәтиховҡа Татарстан Мәҙәниәт министрлығының Рәхмәт хаттары тапшырылды. 
 Бынан тыш, Бөтә донъя татарҙары конгресы бар театрға иҫтәлекле бүләк эшләгән – самауыр бүләк иткән.
Ғәлиәскәр Камал исемендәге Татар дәүләт театры труппаһының Өфөлә яуап гастролдәре 14-20 февралдә уҙасаҡ.
 ","
	Шаршамбы, 16 январь 2019",Яңылыҡтар,Na
https://kulturarb.ru/ba/news/әbjәlil-rajon-үҙәk-kitaphanaһynda-ysyn-kүңeldәn-һөjlәshep-alajyҡ-tip-atalғan-ғailә-bajramy-үtte, Әбйәлил район үҙәк китапханаһында “Ысын күңелдән һөйләшеп алайыҡ” тип аталған ғаилә байрамы үтте ,Na,"

Күптән түгел Әбйәлил район үҙәк китапханаһында “Ысын күңелдән һөйләшеп алайыҡ” тип аталған ғаилә байрамы үтте. 
 Был матур сараға китапхана янындағы “Горница”, Фәүҡинур Фәтхуллина етәксе­легендәге “Урал ҡыҙҙары” клубтары ағзалары һәм уларҙың ейән-ейәнсәрҙәре килде. Улар үҙҙәре төшөргән һүрәттәрен, открыткаларын килтерҙе. 
 Айгөл Афзал ҡыҙы төрлө илдәрҙең йолалары хаҡында бәйән иткәс, шуға ярашлы уйындар уҙғарылды. Уларҙа тәүҙә балалар ғына ҡатнашһа, аҙаҡтан ололар ҙа дәрт­ләнеп китеп, ихлас ҡушылды.
Артабан ҡунаҡтар үҙҙәре бешергән ризыҡтар менән таныштырып үтте һәм уларҙы әҙерләү серҙәре менән бүлеште.  Саҡырылған ҡунаҡтар йырлы-моңло күстәнәс тә бүләк итте. “Горница” клубы ағзалары йырҙар башҡарһа, “Урал ҡыҙҙары” матур бейеү менән һөйөндөрҙө. 
 Байрам йылы мөхиттә, бик матур уҙҙы. Был кистә ҡунаҡтар араһындағы йәш айырмалығы ла онотолдо, ололар үҙҙәрен бала саҡҡа ҡайтҡандай хис итте.
 
 ","
	Шаршамбы, 16 январь 2019",Яңылыҡтар,Na
https://kulturarb.ru/ba/news/ural-galereyaһynda-bashҡortostan-respublikaһynyң-100-jyllyғyna-arnalғan-kүrgәҙmә-asyldy, «Урал» галереяһында  Башҡортостан Республикаһының 100 йыллығына арналған күргәҙмә асылды ,Na,"

«Урал» халыҡ сәнғәте галереяһында Башҡортостан Республикаһының 100 йыллығына арналған, Республика балалар һәм үҫмерҙәр конкурсы һүрәттәре йомғаҡтары буйынса күргәҙмә асылды.
Сараны  Башҡортостан Республикаһы халыҡтар дуҫлығы йорто ойоштора.
Конкурсҡа республикабыҙҙың төрлө райондарынан һәм ҡалаларынан 250-нән ашыу эш ебәрелгән. Шулай уҡ, программа сиктәрендә еңеүселәрҙе бүләкләү тантанаһы ҡаралған.
 «Урал» халыҡ сәнғәте галереяһының адресы: Өфө ҡалаһы, Ленин урамы, 56
 ","
	Шаршамбы, 16 январь 2019",Яңылыҡтар,Na
https://kulturarb.ru/ba/news/өfөlә-әmir-abdrazaҡov-menәn-ildus-ғәliullindyң-tyuyuҙaryna-85-jyl-tulyuғa-arnalғan-hәter-kisәһe-үttemilli, Өфөлә Әмир Абдразаҡов менән Илдус Ғәлиуллиндың тыуыуҙарына 85 йыл тулыуға арналған хәтер кисәһе үтте ,Na,"

Өфөлә Башҡортостандың атҡаҙанған мәҙәниәт хеҙмәткәрҙәре Әмир Абдразаҡов менән Илдус Ғәлиуллиндың тыуыуҙарына 85 йыл тулыуға арналған Хәтер кисәһе үтте.
Сарала билдәле шәхестәрҙең ижадташ дуҫтары ҡатнашты. Әмир Ғәбделмән улының тормош, ижад юлы матур китапҡа торошло. Ул күптәргә ""Башҡортостан"" киностудияһын ойоштороусы булараҡ билдәле. ""Әхмәт Зәки Вәлиди Туған"", ""Аҡмулла"", ""Ишмулла"" кеүек картиналар аша режиссер уңышҡа өлгәшә. Кинооператор Илдус Һаҙый улы менән улар бергә эшләй. Телевидениела ла, киностудияла ла ижади тандем оҙаҡ йылдар айырылғыһыҙ була.
Былтыр декабрҙә ""Башҡортостан"" киностудияһына Әмир Абдразаҡовтың исеме бирелгәйне. Республика Хөкүмәтенең был туралағы ҡарарына Радий Хәбиров ҡул ҡуйҙы. Киностудия етәкселеге билдәләүенсә, арҙаҡлы шәхестең исемен мәңгеләштереү менән бер рәттән уның бай ижади мираҫын һаҡлап ҡалыу, төшөрөлөп бөтмәгән фильмын ниһайәт, тамамлап, халыҡҡа күрһәтеү маҡсаты ҡуйылған.
 ","
	Шаршамбы, 16 январь 2019",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһynda-halyҡ-izhady-festival-marafon-siktәrendә-әlshәj-rajony-syғysh-yaһayasaҡ,  Башҡорт дәүләт филармонияһында халыҡ ижады фестиваль-марафон сиктәрендә Әлшәй районы сығыш яһаясаҡ ,Na,"

Республикала “Башҡортостан тарихы биттәре” фестиваль-марафоны дауам итә.
23 ғинуарҙа Хөсәйен Әхмәтов исемендәге Башҡорт дәүләт филармонияһында халыҡ ижады фестиваль-марафон сиктәрендә Әлшәй районы сығыш яһаясаҡ.
Әлшәй районында тыуып үҫкән, тамырҙары ошо районға барып тоташҡан һәр милләт вәкилен осрашыуға саҡырыла.
Башҡорт дәүләт филармонияһы сәхнәһендә райондың иң яҡшы ижади коллективтары сығыш яһаясаҡ, фойела милли ризыҡтар һәм сувенирҙар, сәнәғәт ойошмалары тауарҙары күргәҙмәһе, Әлшәйҙең данлы үткәне һәм бөгөнгөһөнә арналған экспозиция тәҡдим ителәсәк.
Сараға рәхим итегеҙ, киске сәғәт башлана, инеү бушлай.  6-ла башлана, инеү бушлай.
  
 ","
	Шаршамбы, 16 январь 2019",Яңылыҡтар,Na
https://kulturarb.ru/ba/news/bөgөn-bashҡort-dәүlәt-drama-teatry-ural-ғәliev-әҫәre-bujynsa-ajrat-abushahmanov-sәhnәlәshtergәn-min-marat-dramaһyn-tәҡdim-itә," Бөгөн Башҡорт дәүләт драма театры Урал Ғәлиев әҫәре буйынса Айрат Абушахманов сәхнәләштергән ""МИН- МАРАТ"" драмаһын тәҡдим итә ",Na,"

Бөгөн, 15 ғинуарҙа Мәжит Ғафури исемендәге Башҡорт дәүләт академия театры Урал Ғәлиев әҫәре буйынса Айрат Абушахманов сәхнәләштергән ""МИН- МАРАТ"" драмаһын тәҡдим итә.
 1980-се йылдар. Телевизорҙа – Брежнев, илдә – тотороҡлолоҡ. “Ғаилә – йәмғиәт нигеҙе” Төп герой Марат – ябай совет табибы, намыҫлы эшләй, төнгө дежурстволар ала, тәртипле ғаилә башлығы һәм яҡшы атай, уның ҡатыны – уҡытыусы. Көн һайын бер үк хәл: өй-эш, эш-өй. Барыһы ла шулай барырға тейеш һымаҡ, әммә бер көн уның күнегелгән тормошона мөхәббәт килеп инә!.. Ысынбарлыҡ үҙгәрә, урыны менән ул хатта иллюзияға оҡшап китә. Быларҙың ҡайһыһы ысынбарлыҡ икәне аңлашылмай: телевизор, яңылыҡтар, эш, фатир, ғаилә булған ҡәҙимге тормошмо, әллә һөйгәнең менән аҙ ғына ваҡытҡа йәшертен осрашыуҙармы? Ҡайһыһы уның әкиәт һуң? Тағы ла ул йылдарҙа, нисек кенә сәйер булмаһын, шәхси тормошҡа йәмәғәтселек хужа була. 
 Ролдәрҙә – Илсур Байымов, Гөлназ Хайсарова, Лилиә Ғәлина, Азат Вәлитов, Юлиә Асҡарова, Артур Ҡунаҡбаев, Гүзәл Маликова, Морат Рафиҡов, Римма Ҡаһарманова. 
 Спектакль 19:00 башлана. Рәхим итегеҙ! ⠀ ⠀
 ","
	Шишәмбе, 15 январь 2019",Яңылыҡтар,Na
https://kulturarb.ru/ba/news/bashҡort-drama-teatry-sәhnәһendә-jәnә-bәhet-haҡy-spektakle,"  Башҡорт драма театры сәхнәһендә   йәнә ""Бәхет хаҡы"" спектакле  ",Na,"

20 ғинуарҙа, Мәжит Ғафури исемендәге Башҡорт дәүләт академия драма театры йәнә Хәлисә Мөҙәрисованың ""Бәхет хаҡы"" спектаклен тәҡдим итә.
""Бәхетле булыр өсөн, кемделер бәхетле итергә кәрәк!"".Был  матур һүҙҙәрҙе белмәгән кеше юҡтыр бөгөнгө көндә. Нәҡ ошо һүҙҙәр ""Бәхет хаҡы"" спектакленең үҙәгендә торалыр.
Йылдар буйы Мәжит Ғафури исемендәге Башҡорт дәүләт драма театры сәхнәһендә барған, берсә илһамландырған, берсә сихри нурға сорнаған был мелодрамаға халыҡ ағылып йөрөй. Хатта фойеға анһат ҡына үтеп булмай.
Бәхет - бына ошолор инде, нисәмә йылдар буйы аншлаг менән барған ""Бәхет хаҡы"" спектакленә рәхим итегеҙ.
 ","
	Шишәмбе, 15 январь 2019",Яңылыҡтар,Na
https://kulturarb.ru/ba/news/әbjәlil-rajonynda-gөlnaz-ҡotoevanyң-yubilejy-uңajynan-tyuғan-erem-moң-daryaһy-isemle-rajon-shiғriәt-bәjgeһe-uҙғaryla,  Әбйәлил районында  Гөлназ Ҡотоеваның юбилейы уңайынан «Тыуған ерем — моң даръяһы» исемле район шиғриәт бәйгеһе уҙғарыла ,Na,"

7 февралдә Әбйәлил районының Ишҡол ауыл китапханаһында Шәйехзада Бабич исемендәге премия лауреаты, «Башҡортостан ҡыҙы» журналы мөхәррире Гөлназ Ҡотоеваның юбилейы уңайынан «Тыуған ерем — моң даръяһы» исемле район шиғриәт бәйгеһе уҙғарыла.
14 – 35 йәшкә тиклемге шиғыр һөйөүсе райондаштар бәйгелә ҡатнаша ала. Үҙең ижад иткән бер шиғыр һәм Гөлназ Ҡотоеваның ижадынан бер шиғыр менән сығыш яһарға кәрәк. Белешмәләр өсөн телефон: 8-909-352-51-62.
Ҡотоева Гөлназ Мират ҡыҙы —билдәле шағирә, журналист.
Гөлназ Мират ҡыҙы Ҡотоева 1974 йылдың 1 ғиниарында Әбйәлил районының Ишҡол ауылында тыуған. Башҡорт дәүләт университетын тамамлай. Башҡортостан «Китап» нәшриәтендә консультант, Сибай ҡалаһы яҙыусылар ойошмаһы рәйесе, «Ағиҙел» журналы мөхәрирриәтендә яуаплы сәркәтип булып эшләй. Хәҙерге көндә «Башҡортостан ҡыҙы” журналының баш мөхәррире. Бер нисә китап авторы.Башҡортостан Республикаһы Яҙыусылар союзы ағзаһы.
 ","
	Шишәмбе, 15 январь 2019",Яңылыҡтар,Na
https://kulturarb.ru/ba/news/tuғanlyҡ-2019-festivaleneң-programmaһy-iғlan-itelde,  «Туғанлыҡ-2019» фестиваленең программаһы иғлан ителде ,Na,"

23-30 майҙа Өфөлә VII«Туғанлыҡ» халыҡ-ара төрки телле театрҙар фестивале ойошторола. Тамашасыларға Татарстандан, Азербайжандан, Ҡаҙағстандан, Ҡырғыҙстандан, Тыванан, Ҡырымдан, Хакасиянан, Төркиәнән, Үзбәкстандан, Алтайҙан һәм Ғағаузиянан 13 спектакль тәҡдим ителәсәк.
«Башинформ» мәғлүмәт агентлығы хәбәр итеүенсә, фестивалдә быйыл алты номинацияла «Алтын битлек» премияһына тәҡдим ителгән ике спектакль күрһәтелә: Мәжит Ғафури исемендәге Башҡорт дәүләт академия драма театрының Башҡортостандың атҡаҙанған сәнғәт эшмәкәре Айрат Абушахманов ҡуйған «Зөләйха күҙҙәрен аса» (Гүзәл Яхина) һәм Ғәлиәскәр Камал исемендәге Татар дәүләт академия театрының «Тормошмо был?..» (Ғаяз Исхаҡи), режиссеры — Айҙар Заббаров.
Программала киң билдәле яҡут режиссеры Сергей Потаповтың ике спектакле — Уильям Шекспирҙың «Тиҫкәрене ауыҙлыҡлау» (Үзбәкстандың «DIYDOR» театр-студияһы) һәм алтай классигы Павел Кучияктың «Чейнеш» пьесаһы ( Алтайҙың П. В. Кучияк исемендәге Милли драма театры).
Ҡаҙағстандың Шәхмәт Хөсәйенов исемендәге музыкаль-драма театры Уильям Шекспирҙың «Ромео&Джульетта» трагедияһын күрһәтә. Режиссеры — Динә Жомабаева.
Фестивалдең үҙенсәлекле бите — Владимир Панковтың М.Лермонтовтың «Иблис» һәм «Беҙҙең заман геройы» әҫәрҙәре буйынса «Иблис» этник саундрамаһы (Ҡырғыҙстан театрҙары берләшмәһе).
«Туғанлыҡ» фестивалендә булмаған икенсе формат — хәҙерге ҡасаҡтар тураһында Исмаил Амандың «Лимбо» спектакле. dOM бойондороҡһоҙ театрының (Азербайжан), режиссеры — Тарлан Рәсүлев.
Төркиә Назим Хикмәттең хаттары һәм шиғырҙары буйынса «Пирайе» моноспектаклен күрһәтә.
Александр Топанов исемендәге Хакас милли драма театры Э.Хемингуэй буйынса «Ҡарт һәм диңгеҙ» фәлсәфәүи драмаһын тәҡдим итә.
Башҡортостан фестивалдә Мостай Кәрим повесы буйынса «Туғанлыҡ» спектаклен күрһәтә (Стәрлетамаҡ дәүләт театр-концерт берләшмәһе). Режиссеры — Антон Федоров. Билдәле булыуынса, 2019 йыл — Мәжит Ғафури исемендәге Башҡорт дәүләт академия драма театрына, Башҡортостан Республикаһына һәм Башҡортостандың халыҡ шағиры Мостай Кәримдең тыуыуына 100 йыл тула.
Фестиваль сиктәрендә«Мәҙәниәттәр диалогы һәм төрки телле театр» ғилми-ғәмәли конференцияһы уҙғарыласаҡ,конференция материалдары буйынса мәҡәләләр йыйынтығы сығарыу ҡаралған.
 ","
	Шишәмбе, 15 январь 2019",Яңылыҡтар,Na
https://kulturarb.ru/ba/news/m-ғafuri-isemendәge-bashҡort-dәүlәt-akademiya-drama-teatry-rәsәj-bujlap-gastrolgә-jyjyna, М. Ғафури исемендәге Башҡорт дәүләт академия драма театры Рәсәй буйлап гастролгә йыйына  ,Na,"

М. Ғафури исемендәге Башҡорт дәүләт академия драма театры Рәсәй буйлап гастролгә йыйына. Ул мәҙәни усаҡтың һәм республиканың 100 йыллыҡ юбилейҙарына арнала.
 Мәскәү, Ҡазан, Санкт-Петербург, Улан-Удэ, Ырымбур тамашасылары Гүзәл Яхинаның ""Зөләйха күҙҙәрен аса"", Мөхәмәтша Буранғоловтың ""Шәүрәкәй"" һәм йәш яҙыусы Айгиз Баймөхәмәтовтың ""Хыялға ҡаршы"" спектаклен ҡарай аласаҡ.
 Әйткәндәй, балалар йортонда тәрбиәләнгән етемдәр тормошон сағылдырған ""Хыялға ҡаршы"" спектакле илебеҙҙең шаҡтай төбәктәрендә күрһәтелеп, тамашасыларҙың һөйөүен яуланы. 
""Хыялға ҡаршы"" - бөгөнгө көндә иң популяр спектаклдәрҙең береһе. 2016 йылда Бүрәт Республикаһында уҙғарылған «Алтан сэргэ» Халыҡ – ара театр фестивалендә ике махсус премия яуланы: ""Иң яҡшы актер ансамбле"" һәм ""Хәҙерге милли прозаға мөрәжәғәт иткәне һәм яңы театр телен эҙләүе өсөн"" номинацияларында.
Әҙәм балаһы бер ваҡытта ла йәмғиәттән тыш йәшәй алмай. Йәмғиәт тәрбиәләй, йәшәү ҡанундарын билдәләй. Хатта атай-әсәйһеҙ һәм ғаиләһеҙ ҡалған хәлдә - уға яңы ғаилә табып бирә. Тап бына шундай осраҡ тураһында ла инде спектаклдең темаһы. Хөкүмәт тәрбиәһе аҫтына алынып та үҙҙәрен яҡлауһыҙ тойған балалар, уларҙың күңел кисерештәре, яҙмыштары тарафынан ҡыйырһытылыуы һәм барлыҡ ҡаршылыҡтарҙы еңеп сығырлыҡ хыялдарына тоғро ҡалып, уның артынан барыуҙары тураһында был сәхнә әҫәре.
 
 ","
	Дүшәмбе, 14 январь 2019",Яңылыҡтар,Na
https://kulturarb.ru/ba/news/tiҙҙәn-bashҡort-dәүlәt-filarmoniyaһynda-marsel-ҡotoev-tөshtәge-jyr-isemle-mazharaly-tamashaһy-menәn-syғysh-yaһayasaҡ, Тиҙҙән Башҡорт дәүләт филармонияһында Марсель Ҡотоев «Төштәге йыр» исемле мажаралы тамашаһы менән сығыш яһаясаҡ ,Na,"

25 ғинуарҙа Марсель Ҡотоев йыр-моңға битараф булмағандарҙы Башҡорт дәүләт филармонияһының Ҙур залында «Төштәге йыр» исемле тамаша ҡарарға саҡыра.
Тамашаның режиссеры – Башҡортостандың атҡаҙанған артисы Сулпан Асҡарова. 
Моңло тауышы менән күптәрҙең һөйөүен яулаған йырсы, бихисап халыҡ-ара һәм республика конкурстары лауреаты Марсель Ҡотоев ҡабаттан «Төштәге йыр» исемле мажаралы үә хикмәтле тамашаһын тәҡдим итә.
Үҙенсәлекле сценарийға ҡоролған концертта һеҙҙе илһамлы, тере тауышҡа башҡарылған йырҙар, хис-тойғоларға тулы атмосфера һәм күтәренке кәйеф көтә. Марсель үҙе ижад иткән «Карауан» эстрада төркөмө солистары Рөстәм Шаһыбалов, Тимур Рамаҙанов, Салауат Мөхәмәтйәровтарҙың сығыштары кисәнең сағыу бер өлөшө булып торор. Шулай уҡ, Римма Амангилдина, Эльмира Юлдашева, филармониябыҙҙың башҡа һәләтле бейеүселәре һәм артистары кисәгә йәм өҫтәр. 
Тамашаға рәхим итегеҙ!
 ","
	Дүшәмбе, 14 январь 2019",Яңылыҡтар,Na
https://kulturarb.ru/ba/news/byjyl-evraziya-jөrәge-festivalendә-rәsәjsit-il-muzykanttary-la-syғysh-yaһayasaҡ," Быйыл “Евразия йөрәге” фестивалендә Рәсәй,сит ил музыканттары ла сығыш яһаясаҡ ",Na,"

Премьер министр урынбаҫары вазифаһын ваҡытлыса башҡарыусы Линара Иванова белдереүенсә, Башҡортостандың 100 йыллығына арналған  “Евразия йөрәге” халыҡ-ара сәнғәт фестивалендә республиканан сыҡҡан билдәле йырсыларҙың килеүҙәре көтөлә.
“Евразия йөрәге” фестиваленә Юрий Шевчук, Зимфира саҡырылған. Асыҡ һауала уҙғарылған йәйге музыка фестивале бына бер нисә йыл Өфө халҡын ҡыуандыра. Унда Башҡортостан сәнғәт оҫталары менән бер рәттән Рәсәй,сит ил музыканттары ла сығыш яһай. Сараға Юрий Шатунов, Андрей Губин, йәш йырсы Рушана Вәлиевалар ҙа саҡырылған.
“Евразия йөрәге” халыҡ-ара сәнғәт фестивале- биш көн эсендә Өфөнөң  Конгресс-холл  амфитеатрында төрлө мәҙәни сараларҙы берләштергән ҙур тамаша майҙансығы ул.
Мәҫәлән, “Симфоник төн”, “Кино төнө”, “Этнотөн” кеүек байрамдар, “Донъя халыҡтарының мираҫы” исемле халыҡ-ара конференция, “Урал моңо” төрки йәштәр фестиваленең гала-концерты. 
 
 ","
	Дүшәмбе, 14 январь 2019",Яңылыҡтар,Na
https://kulturarb.ru/ba/news/2019-jyl-halyҡ-ara-erle-halyҡtar-teldәre-jyly-tip-iғlan-itelde,  2019 йыл - Халыҡ-ара ерле халыҡтар телдәре йылы тип иғлан ителде  ,Na,"

Берләшкән Милләттәр Ойошмаһы 2019 йылды Халыҡ-ара ерле халыҡтар телдәре йылы тип иғлан итте. 
 Маҡсаты – ерле халыҡтарҙың теленә ярҙам итеү, хуплау һәм әүҙемләштереү. Был башланғысты бөтә ағза-дәүләттәр, шул иҫәптән Рәсәй Федерацияһы хупланы. 
 ЮНЕСКО, Берләшкән Милләттәр Ойошмаһының әйҙәүсе агентлығы булараҡ, Халыҡ-ара аҫаба халыҡтар телдәре йылына старт бирәсәк рәсми сара ойоштора. Ул 28 ғинуарҙа ЮНЕСКО-ның Париждағы штаб-фатирында үтә.   
 ","
	Дүшәмбе, 14 январь 2019",Яңылыҡтар,Na
https://kulturarb.ru/ba/news/13-ғinuar-rәsәj-matbuғaty-kөnө, 13 ғинуар- Рәсәй матбуғаты көнө ,Na,"

Был күркәм дата журналистарҙың ғына түгел, шулай уҡ полиграфия өлкәһендә эшләүселәрҙең, газета-журнал таратыусыларҙың дә байрамы. Беҙҙең илдә 50 меңгә яҡын төрлө баҫма нәшер ителә, республикала 1 меңгә яҡын традицион һәм 200 самаһы электрон баҫма иҫәпләнә.
1703 йылдың 13 ғинуарында Рәсәйҙә, батша Петр 1-се указына ярашлы, “Ведомости” газетаһының 1-се һаны донъя күрә. Ошо ваҡиға айҡанлы, 1991 йылдан алып 13 ғинуарҙа Рәсәй матбуғаты көнө билдәләнә башлай. Был күркәм дата журналистарҙың ғына түгел, шулай уҡ полиграфия өлкәһендә эшләүселәрҙең, газета-журнал таратыусыларҙың байрамы ла. Беҙҙең илдә 50 меңгә яҡын төрлө гәзит-журнал нәшер ителә. Рәсәй матбуғаты көнө республикабыҙҙа теркәлгән бер меңдән ашыу хеҙмәткәрҙәр өсөн дә әһәмиәтле.
20 быуат аҙағында республикабыҙҙа халыҡтың милли үҙаңы уянып, рухи ҡиммәттәргә сарсаған мәлдә матбуғат йылдам үҫешә башлай. Баҫмалар биттәрендә ваҡытты сағылдырған тарих һаҡлана. 
Рәсәйҙә баҫма һүҙгә һәр заманда ла айырым мөнәсәбәт булған. Бөгөн дә журналистарҙың эше мөһим һәм яуаплы, хеҙмәттәре ихтирам менән баһалана. Матбуғат һәр ваҡыт йәмғиәт кәйефенә йоғонто яһаусы нескә механизм, уның рухи һәм интеллектуаль сәләмәтлегенә үҙенсәлекле йоғонто яһаусы булып ҡала.
 ","
	Дүшәмбе, 14 январь 2019",Яңылыҡтар,Na
https://kulturarb.ru/ba/news/өfөlә-mәhmүt-ҡashғari-isemendәge-halyҡ-ara-hikәjәlәr-bәjgeһe-eңeүselәre-bildәlәnde, Өфөлә Мәхмүт Ҡашғари исемендәге халыҡ-ара хикәйәләр бәйгеһе еңеүселәре билдәләнде ,Na,"

Өфөлә Мәхмүт Ҡашғари исемендәге халыҡ-ара хикәйәләр бәйгеһе еңеүселәре билдәләнде. Сарала Башҡортостан Яҙыусылар союзы рәйесе Зәки Әлибаев, бәйгенең төбәк-ара этабын ойошторған “Башҡортостан ҡыҙы” журналының баш мөхәррире Гөлназ Ҡотоева, баһалама төркөмө ағзалары Әхмәр Үтәбай, Гөлнара Хәлфетдинова, Гөлнара Мостафина һәм еңеүселәр ҡатнашты.
 Бәйгелә барлығы утыҙ өс эш килгән. Баһалама төркөмө ағзалары тарафынан өс еңеүсе билдәләнгән, тағы ике автор махсус бүләккә лайыҡ булған. 
  Яҙыусылар союзы рәйесе Зәки Арыҫлан улы беренсе урынға лайыҡ булған Фәрзәнә Аҡбулатованы тәбрикләп, төрки халыҡтар араһында тап башҡорт ҡатын-ҡыҙҙарының сәсмә әҫәрҙәре гел беренселектә тороуын, бөгөн дә ошо юғары кимәлде ҡулдан ысҡындырмау кәрәклеген һыҙыҡ өҫтөнә алды. 
 Баһалама төркөмө ағзаларынан һәр кем өсөнсө урынға лайыҡ булған Әлиә Саматованың хикәйәләрендә тәрән фәлсәфәүи мәғәнә ятыуын билдәләне, уның ҙурыраҡ күләмдәге әҫәрҙәр яҙыуын теләне. 
 Беренсе өс урынға лайыҡ булған авторҙар Евразия төрки яҙыусылар союзының премияларын алып ҡыуанһа, махсус бүләк Гөлнур Яҡуповаға һәм Зөһрә Бәшәроваға тапшырылды.
 
 ","
	Йома, 11 январь 2019",Яңылыҡтар,Na
https://kulturarb.ru/ba/news/sibaj-ҡalaһynyң-osҡon-өlgөlө-bejeү-ansamble-mәskәүҙә-gran-pri-yaulany, Сибай ҡалаһының “Осҡон” өлгөлө бейеү ансамбле Мәскәүҙә гран-при яуланы ,Na,"

Сибай ҡалаһының “Осҡон” өлгөлө бейеү ансамбле Мәскәүҙә ҙур еңеү яуланы. Улар илебеҙ сәхнәһендә “Минең халҡым күңеле” тип аталған II Бөтә Рәсәй милли мәҙәниәт һәм фольклор конкурсында гран-при яуланы.
Ансамблдең алмаштырғыһыҙ етәксеһе – Башҡортостандың атҡаҙанған мәҙәниәт хеҙмәткәре Сания Хәйбуллина “Иң яҡшы педагог” миҙалына эйә булды.
 “Осҡон”дар башҡарған “Бүреләр” бейеүе конкурстың “Иң яҡшы креатив сығышы” номинацияһына лайыҡ булған. Шулай уҡ уларҙың башҡа бейеүҙәре өсөн дә төрлө дәрәжәләге дипломдар тапшырылған.

 ","
	Йома, 11 январь 2019",Яңылыҡтар,Na
https://kulturarb.ru/ba/news/rәsәj-minen-tarihym-multimediya-muzejyn-bushlaj-ҡarap-bula, “Рәсәй – минен тарихым” мультимедия музейын бушлай ҡарап була ,Na,"

Өфөлә Яңы йыл каникулдары мәлендә мәктәп уҡыусылары һәм студенттар өсөн “Рәсәй – минен тарихым” мультимедия музейы бушлай эшләй.
Башҡортостан күргәҙмәләр үҙәгендә урынлашҡан интерактив паркта экскурсиялар көн һайын үтә. Ошондай ҡеүәтле мультимедия үҙәге йәштәр һәм балаларҙа илһөйәрлек тәрбиәләүҙә ҙур роль уйнарға тейеш тип иҫәпләй белгестәр. 
Музей киске етегә тиклем эшләй. Бушлай билет алыу өсөн 14 йәштән 17 йәшкәсә булған мәктәп уҡыусылары һәм студенттарға паспорт күрһәтергә кәрәк. Ә 14 йәштән бәләкәйерәктәр ата-әсәләр йәки уҡытыусылары менән бергә үткәрелә. 
 
 ","
	Йома, 11 январь 2019",Яңылыҡтар,Na
https://kulturarb.ru/ba/news/bөrө-ҡalaһynda-25-se-tapҡyr-tөbәk-ara-kerәshen-һyuyҡtary-estrada-jyry-һәm-bejeү-festivale-үtәsәk, Бөрө ҡалаһында  төбәк-ара «Керәшен һыуыҡтары» эстрада йыры һәм бейеү фестивале үтәсәк ,Na,"

Бөрө ҡалаһы төбәк-ара эстрада йыры һәм бейеү фестиваленә әҙерләнә. «Керәшен һыуыҡтары» конкурсы быйыл 25-се тапҡыр ойошторола.
Йәш таланттар 24 ғинуарҙан 26-на тиклем Ҡала мәҙәниәт һарайында сығыш яһай.
Еңеүселәр өс номинация – йыр, бейеү һәм вокал-инструменталь ансамблдәр араһында асыҡлана. Конкурсанттарға ике әҫәр әҙерләргә кәрәк була.
 
Фестивалдә ҡатнашырға теләүселәрҙән ғаризалар Республика халыҡ ижады үҙәгендә Этот адрес электронной почты защищён от спам-ботов. У вас должен быть включен JavaScript для просмотра. , Этот адрес электронной почты защищён от спам-ботов. У вас должен быть включен JavaScript для просмотра. электрон адресы буйынса 23 ғинуарға тиклем ҡабул ителә.
Белешмәләр өсөн телефон: 8 (347) 289-66-96, 8-905-355-44-20.
""Керәшен һыуыҡтары"" Бөрөлә 1995 йылдан алып уҙғарыла.
 
 ","
	Йома, 11 январь 2019",Яңылыҡтар,Na
https://kulturarb.ru/ba/news/tәteshle-rajonynynda-ғәli-soҡorojҙo-iҫkә-aldylar, Тәтешле районынында Ғәли Соҡоройҙо иҫкә алдылар ,Na,"

Тәтешле районының Иҫке Соҡор ауылында Ғәли Соҡоройҙоң хәтер көнө үтте.  Сараны ойоштороусылар - Ғәли Соҡоройҙоң мәсет-музейының имам-хатибы Бәхтигәрәй Арманшин.  Сарала Өфөнән һәм Пермдән ғалимдар, район имамдары, Кейековтар ғаиләһенең вәкилдәре, ҡатнашты.
 Ғәли Соҡорой (ысын исеме - Мөхәмәтғәли Ғәбделсәлих улы Кейеков) 1828 йылда (башҡа мәғлүмәттәр буйынса –1826 йылда) Ырымбур губернаһы Бөрө өйәҙе Ирәкте улусы (хәҙерге Башҡортостан Республикаһының Тәтешле районы) Иҫке Соҡор ауылында башҡорт муллаһы ғаиләһендә тыуған.  Ғәли Соҡорой үҙенең сығышы тураһында былай итеп яҙған: «Беҙ урман башҡорто булабыҙ. Урман әрсеп, бесәнлек вә игенлек яһап, бар ваҡытымды һәм көсөмдө шул шөғөлдәргә сарыф ҡылдым. Мәсет һәм мәҙрәсә араһында хеҙмәт итеп ирәкте башҡортоноң иң ғәли миннәтле заты булып торамын».  Ғәли Соҡоройҙың төрки, ғәрәп һәм фарсы телдәрендә яҙылған 100-гә яҡын әҫәрҙәре һаҡланған. Шағирҙың унға яҡын китабы донъя күрә. Улар иҫәбендә түбәндәге шиғыр йыйынтыҡтары бар: «Дөрри Ғәли» («Ғәли гәүһәрҙәре»), «Шәмғ әз-зия» («Шәм яҡтыһы»), «Зәмми нәзир» («Оҡшашты өҫтәү»), «Мәдхи Ҡазан» («Ҡазанға мәҙхиә»), «Тәх-рибә, рамаҙан!» («Хуш киләһең, рамаҙан айы!») һ. б. Шағирҙың «Фосули әрбаға» («Йылдың дүрт миҙгеле») шиғырҙар циклы XIX быуат башҡорт лирик шиғриәтенең иң яҡшы өлгөләренең береһе тип иҫәпләнә.  Хәтер Тәтешле районының үҙәге Үрге Тәтешле ауылының бер урамы Ғәли Соҡорой исемен йөрөтә. 2001 йылда Ғәли Соҡоройҙоң тыуған ауылында мәғрифәтсе-шағирҙың йорт-музейы асыла. Музей фондындағы 230-ҙан ашыу һаҡлау берәмеге араһында Ғәли Соҡорой төҙөгән «Ирәкте ырыуы шәжәрәһе», шағирҙың бер нисә китабының күсермәләре бар. 

 ","
	Йома, 11 январь 2019",Яңылыҡтар,Na
https://kulturarb.ru/ba/news/bashҡortostan-dәүlәt-koncert-zalynda-bashҡortostandyң-halyҡ-artisy-әhәt-mortazindyң-tyuyuyna-60-jyl-tulyuғa-arnalғan-ҙur-sara-үtә, “Башҡортостан” дәүләт концерт залында Әхәт Мортазиндың тыуыуына 60 йыл тулыуға арналған ҙур сара үтә ,Na,"

6 февралдә “Башҡортостан” дәүләт концерт залында Башҡортостандың халыҡ артисы Әхәт Мортазиндың тыуыуына 60 йыл тулыуға арналған ҙур сара үтә. Билдәле шәхестәр, дуҫтар һәм туғандар, танылған сәнғәт әһелдәре йыйылған хәтер кисәһе 19.00 сәғәттә башлана. 
Әхәт Мотаһар улы Мортазин 1959 йылда Учалы районында тыуған. Башҡорт дәүләт университетының башҡорт филологияһы һәм журналистика факультетын тамамлағандан һуң хеҙмәт юлын Башҡортостан радиоһы һәм телевидениеһында башлай һәм ғүмер буйы шунда эшләй. Тыңлаусылар уның матур, бәрхәт тауышын яңылыҡтар, көнүҙәк репортаждар буйынса белде, ул күп кенә ваҡиға урындарынан, байрамдарҙан, хөкүмәт сараларынан һәм концерттарҙан тура эфир алып барҙы.
Хәләл ефете, «Башҡортостан» ТРК ДУП-һы генераль директоры урынбаҫары Тәнзилә Үлмәҫбаева менән ике бала тәрбиәләп үҫтерҙе.
Һөнәрҙәштәренә ул өйрәтеп ебәрергә, кәңәш менән ярҙам итергә һәм тәжрибә уртаҡлашырға һәр саҡ әҙер булған уҡымышлы, изге күңелле өлкән дуҫ булараҡ хәтерҙә ҡалды.
 ","
	Кесе йома, 10 январь 2019",Яңылыҡтар,Na
https://kulturarb.ru/ba/news/mәskәүҙә-larisa-abdullinanyңaҫabalar-ruhy-tip-atalғan-shiғriәt-kisәһe-uҙғaryla, Мәскәүҙә Лариса Абдуллинаның«Аҫабалар рухы» тип аталған шиғриәт кисәһе уҙғарыла ,Na,"

26 ғинуарҙа Мәскәүҙә талантлы шағирә Лариса Абдуллинаның«Аҫабалар рухы» тип аталған шиғриәт кисәһе уҙғарыла.
Абдуллина Лариса Хашим ҡыҙы –билдәле шағирә, тәржемәсе, журналист. Башҡортостандың һәм Рәсәйҙең Яҙыусылар һәм Журналистар союздары ағзаһы. Шәйехзада Бабаич исемендәге дәүләт республика йәштәр премияһы лауреаты, Башҡортостан Республикаһының атҡаҙанған мәҙәниәт хеҙмәткәре, киң мәғлүмәт саралары өлкәһендә ТӨРКСОЙ премияһы лауреаты.
Әлеге ваҡытта “Башҡортостан”  гәзитенең әҙәбиәт һәм мәҙәниәт бүлеге мөдире.
Дәүләт телдәрен һәм туған телдәрҙе үҫтереүгә һәм пропа­гандалауға ҙур өлөш индергәне өсөн Лариса Абдуллина 2015 йылда Өфө ҡала хакимиәте башлығының йыллыҡ пре­мияһына лайыҡ булды.
2016 йылдың сентябрендә әҙипкә «Башҡортостан Республикаһының атҡаҙанған мәҙәниәт хеҙмәткәре» тигән маҡтаулы исем бирелде.
Лариса Абдуллина шиғриәте нескә лиризм һәм тәрән философия менән һуғарылған. Уның шиғырҙары эскерһеҙлек, саф күңеллелек һәм ихласлыҡ менән айырыла, уларға сағыу образлылыҡ һәм тел байлығы хас. 
 ","
	Кесе йома, 10 январь 2019",Яңылыҡтар,Na
https://kulturarb.ru/ba/news/etegәn-2019-mөhәbbәt-һәm-toғroloҡ-konkursyna-ғarizalar-ҡabul-itelә-bashlany, «Етегән - 2019» мөхәббәт һәм тоғролоҡ конкурсына ғаризалар ҡабул ителә башланы ,Na,"

Башҡортостанда «Етегән - 2019» мөхәббәт һәм тоғролоҡ конкурсына ғаризалар ҡабул ителә.  Конкурстың маҡсаты — мәңгелек, дөйөм кешелек ҡиммәттәрен: мөхәбәтте һәм тоғролоҡто, ғаиләне тергеҙеү. Үҫеп килеүсе йәш быуында һәм йәштәрҙә рухи-әхлаҡи ҡиммәттәр тәрбиәләү. Конкурсҡа материалдарҙы 25 февралгә тиклем Этот адрес электронной почты защищён от спам-ботов. У вас должен быть включен JavaScript для просмотра. адресына ебәрергә кәрәк.  Ҡатнашыу шарттары менән «Етегән-2019» төркөмөндә танышырға мөмкин. 
 Бәйләнеш өсөн телефондар: 89374917399, 89373388760
 
 ","
	Кесе йома, 10 январь 2019",Яңылыҡтар,Na
https://kulturarb.ru/ba/news/bөgөn-bashҡort-dәүlәt-opera-һәm-balet-teatrynda-aksakov-shyrshyһy-2019-mәrhәmәtlek-akciyaһy-үtә, Бөгөн Башҡорт дәүләт опера һәм балет театрында “Аксаков шыршыһы - 2019” мәрхәмәтлек акцияһы үтә ,Na,"

Бөгөн-10 ғинуарҙа Башҡорт дәүләт опера һәм балет театрында “Аксаков шыршыһы - 2019” мәрхәмәтлек акцияһы үтә. Сарала һаулығында кәмселектәре булған, ауыр ғаилә хәленә тарыған һәм хәрби хәрәкәттәр ветерандары балалары – 300-гә яҡын кеше ҡатнаша. 
 “Аксаков шыршыһы”на шулай уҡ хөрмәтле ҡунаҡтар саҡырылған. Улар – танылған балалар табибы Леонид Рошаль, төбәк етәксеһенең хәләл ефете Каринэ Хәбирова һәм Башҡортостандың халыҡ артисы Асҡар Абдразаҡов. 
Байрам шыршыһы эргәһендә тамаша, артабан музыкаль әкиәт күрһәтеләсәк.
Сараны ойоштороусылар: Өфө ҡалаһы һәм Киров районы хакимиәте, Башҡорт дәүләт опера һәм балет театры, баш ҡала предприятиелары һәм банктары.
 
 ","
	Кесе йома, 10 январь 2019",Яңылыҡтар,Na
https://kulturarb.ru/ba/news/bashҡortostandyң-yaratҡan-rәssamdary-izhadi-proekty-respublika-rajondary-bujlap-sәnғәt-turyn-dauam-itә,  «Башҡортостандың яратҡан рәссамдары» ижади проекты республика райондары буйлап сәнғәт турын дауам итә ,Na,"

«Башинформ» мәғлүмәт агентлығы хәбәр итеүенсә «Башҡортостандың яратҡан рәссамдары» ижади проекты сәнғәт туры дауам итә. 2019 йылдың ғинуарында команда республика ҡала һәм райондары буйлап гастролдәргә юлланасаҡ.
Проекттың презентациялары 10 район һәм ҡала мәҙәниәт һарайында уҙа. Унда яҡташ рәссамдар тураһында һөйләү, осрашыу-концерттар ҡаралған:
14-25 ғинуарҙа Борай, Яңауыл, Оло Ыҡтамаҡ, Үрге Ҡыйғы, Мәсәғүт, Ҡыҙылъяр, Дәүләкән, Мораҡ, Күмертау, Архангель райондарында сығыш яһаясаҡтар.
Төп ваҡиға — II «Башҡортостандың яратҡан рәссамдары» халыҡ рейтингын тапшырыу тантанаһы 31 ғинуарҙа «Башҡортостан» дәүләт концерт халында уҙа. 
 ","
	Кесе йома, 10 январь 2019",Яңылыҡтар,Na
https://kulturarb.ru/ba/news/m-ғafuri-isemendәge-bashҡort-dәүlәt-akademiya-drama-teatry-mәskәүgә-gastrolgә-jyjyna, М. Ғафури исемендәге Башҡорт дәүләт академия драма театры Мәскәүгә гастролгә йыйына ,Na,"

Быйыл февралдә Мәскәүҙә М. Ғафури исемендәге Башҡорт дәүләт академия драма театрының гастролдәре көтөлә. Ул республикабыҙҙың һәм театрҙың үҙенең бер быуатлыҡ юбилейына арнала.
 4 – 6 февралдә Пушкин исемендәге театрҙың төп сәхнәһендә “Зөләйха күҙҙәрен аса”, “Шәүрәкәй”, “Хыялға ҡаршы” спектаклдәре күрһәтеләсәк. Мәғлүм булыуынса, улар үҙебеҙҙә ҙур уңыш менән бара. 
 Гастролде бөтөн коллектив ҡатнашлығындағы театрлаштырылған тамаша менән тамамлау ҡаралған. Бар спектаклдәр башҡортса буласаҡ.
 ","
	Шаршамбы, 09 январь 2019",Яңылыҡтар,Na
https://kulturarb.ru/ba/news/ural-galereyaһynda-rashtyuala-trojka-elә-tigәn-kүrgәҙmәһe-asyldy," ""Урал"" галереяһында ""Раштыуала тройка елә"" тигән күргәҙмә асылды ",Na,"

Күптән түгел ""Урал"" галереяһында Обуховтар ғаиләһенең ""Раштыуала тройка елә"" тигән күргәҙмәһе асылды. 
 Биҙәү-ҡулланма сәнғәт оҫталары һаламдан төрлө әйберҙәр эшләй. Ғаиләлә дүрт оҫта: Сергей, Елена, Марина һәм Роза. Улар, халыҡ-ара, бөтә Рәсәй, төбәк, республика күргәҙмәләрендә әүҙем ҡатнашып, байтаҡ дипломдар, наградалар яулаған, бер-береһенә оҡшамаған 10 шәхси күргәҙмә әҙерләгән.
""Раштыуала тройка елә"" күргәҙмәһе иһә һаламдан үрелгән эштәре, художестволы панно техникаһында башҡарылған икона окладтары менән үҙенсәлекле. 
 Әйткәндәй, Обуховтарҙың һаламдан яһалған ижади эштәре ҡорамдарҙа, музейҙарҙа, шәхси коллекцияларҙа һаҡлана.
 ","
	Шаршамбы, 09 январь 2019",Яңылыҡтар,Na
https://kulturarb.ru/ba/news/bөgөn-kүrenekle-bashҡort-shaғiry-bayazit-bikbajҙyң-tyuyuyna-110-jyl, Бөгөн күренекле башҡорт шағиры Баязит Бикбайҙың тыуыуына 110 йыл ,Na,"

Бөгөн күренекле башҡорт шағиры, яҙыусы, драматург, 1934 йылдан СССР Яҙыусылар союзы ағзаһы, Башҡорт АССР-ының атҡаҙанған сәнғәт эшмәкәре, Салауат Юлаев исемендәге премия лауреаты, Хеҙмәт Ҡыҙыл Байраҡ һәм «Почёт Билдәһе» ордендары кавалеры Баязит Бикбайҙың тыуыуына 110 йыл.
Баязит Бикбай (тулы исеме — Баязит Ғаяз улы Бикбаев) 1909 йылдың 9 ғинуарында Ырымбур губернаһы Ырымбур өйәҙе Ҡалта ауылында тыуған. 1929 йылда Ырымбур педагогия техникумын тамамлай.  Унан һуң Туймазы районының «Ленин юлы» гәзитендә яуаплы секретарь булып эшләй. Артабан ул Өфөлә йәшәй: «Башҡортостан» гәзитендә бүлек мөдире була, «Октябрь» журналында яуаплы сәркәтиб, китап нәшриәтендә, Башҡорт дәүләт академия драма театрында, Яҙыусылар союзында вазифалы эштәр башҡара.  Баязит Бикбай — шағир, драматург, прозаик һәм публицист. 1932 йылда беренсе шиғырҙар йыйынтығы сыға. Унан һуң бер бер артлы «Урман артында», «Яҡты ер» тигән китаптары донъя күрә.Бөйөк Ватан һуғышы йылдарында, сәләмәтлеге насар булыу сәбәпле, фронтҡа алынмай. 1941 — 1942 йылдарҙа Башҡортостан Яҙыусылар союзына етәкселек итә. Бер үк ваҡытта ул һуғыш йылдары ауазы булып яңғыраған шиғырҙарын яҙа.  1937 йылдан Баязит Бикбай драматургия өлкәһендә бик уңышлы эшләй. Беренсе драма әҫәре — «Ҡарлуғас» 1939 йылда яҙылып бөтә. Унан һуң «Ватан саҡыра», «Бер ғаилә балалары» бер шаршаулы пьесаларын яҙа. Музыка театрҙары өсөн яҙылған либреттолары уның ижадында күренекле урын биләй. «Салауат Юлаев» исемле беренсе башҡорт милли операһының либретто авторы. Уның 40-тан ашыу китабы баҫылған. Толстой, Тургенев, Горький әҫәрҙәрен башҡортсаға тәржемә итә.  Башҡорт әҙәбиәтен үҫтереүҙәге ҡаҙаныштары өсөн ул Хеҙмәт Ҡыҙыл Байраҡ, «Почёт Билдәһе» ордендары менән бүләкләнгән. 1970 йылда (үлгәндән һуң) Башҡортостан Республикаһының Салауат Юлаев исемендәге дәүләт премияһына лайыҡ була.  Баязит Бикбай 1968 йылдың 2 сентябрендә вафат була, Өфөнөң мосолмандар зыяратында ерләнгән.
 ","
	Шаршамбы, 09 январь 2019",Яңылыҡтар,Na
https://kulturarb.ru/ba/news/bishbүlәk-rajonynyңmerchen-syuash-halyҡ-ansamble-25-jyllyғyn-bildәlәj," Бишбүләк районының""Мерчен"" сыуаш халыҡ ансамбле 25 йыллығын билдәләй ",Na,"

Бишбүләк районының""Мерчен"" сыуаш ансамбле 25 йылын билдәләй.
""Мерчен"" сыуаш халыҡ ансамбле етәксеһе Людмила Романова әйтеүенсә, тәүҙә боронғо баш кейемдәрен музейҙағыһына ҡарап өйрәнгән. Күберәк күндән яһаныҡ, һуңынан туҡымаға эшләйбеҙ. Таҫтамалдар ҡулланабыҙ. Формаһы буйынса төрлө була. Үҙебеҙгә уңайлап тегеп алабыҙ, ти ул.
Ижади төркөм сирек быуат эшләп килә. Юбилейына бәйле республика буйлап һәм ситтә лә концерттар ҡаралған. Ансамбль сыуаш халыҡ йырҙарын өйрәнә, әле репертуар байытыу менән мәшғүл.
Сыуаш милли кейемендә күбеһенсә ҡыҙыл, шулай уҡ йәшел, һары төҫтәр өҫтөнлөк итә. Биҙәктәргә айырым мәғәнә һалына- уларҙа берҙәмлек, татыулыҡ символдары бар.
Ә тәңкәләр, ысынлап та батша заманынан. Уларҙың беҙҙең көндәргә килеп етеүе үҙе бер тарих. Милли кейем өлгөләрендә урын алғансы утты-һыуҙы үткәндәр.
""Мерчен""- ынйы тигән мәғәнәне аңлата. Бишбүләк районының ғына түгел, республикабыҙҙың күп милләтле халҡының бер ынйыһы булып формалашҡан был ансамбль. Үткәндәрҙе һандыҡҡа бикләмәй, сәхнәгә сығара, йәштәргә өлгө күрһәтә.

 ","
	Шаршамбы, 09 январь 2019",Яңылыҡтар,Na
https://kulturarb.ru/ba/news/2018-jyldyң-mәҙәni-tormoshona-jomғaҡ, 2018 йылдың мәҙәни тормошона йомғаҡ  ,Na,"

Башҡортостан юлдаш телевидениеһы 2018 йылдың иҫтәлекле ваҡиғаларын барланы.
Милли мәҙәниәт быйыл кинематография үҫеше менән дә иҫтә ҡаласаҡ. Башҡортостанда бығаса булмаған әүҙемлек менән фильмдар төшөрөлдө. ""Беҙҙең өйҙөң йәме"", ""Өс таған"", ""Беренсе республика"".
Режиссер Александр Галибин 90 миллион һум грантҡа төшөрөлгән фильмды Мостай Кәримдең йөҙ йыллыҡ юбилейына бағышлай.
Ғөмүмән, быйыл республикабыҙ бәләкәй голливудты хәтерләтте. Бер үк ваҡытта төйәгебеҙҙең икенсе мөйөшөндә Айнур Асҡаров яҙыусының ""Өс таған"" әҫәре буйынса өр-яңы кино төшөрҙө. Ғафури районының Толпар ауылы осраҡлы һайланмаған, хозур тәбиғәт повестың сюжетына тап килә. Өс малайҙы тотош район-ҡалалар буйлап эҙләһәләр, күп кенә ролдәрҙә ауыл халҡы ҡатнаша.
Башҡортостандың бер быуатлыҡ юбилейына арналған ""Беренсе республика"" фильмын да монтажлау эштәре бара. Тарихи ваҡиғаларҙы күҙ алдына баҫтырған картинала ауыр шарттарға ҡарамай театр ойоштороусылар, уларҙың беренсе актерҙары, әҙәбиәт, матбуғат һәм башҡа тарихи ваҡиғалар тулы дөрөҫлөгөндә күрһәтелә.
Тап улар ойошторған театрҙар бөгөн дә республика халҡы рухиәтен байыта. Сәхнәләрҙә даими, береһен-береһе уҙҙырып, төрлө жанрҙағы спектаклдәр ҡуйыла. 2019 йылдың Рәсәйҙә театр йылы тип иғлан ителеүе республика сәхнәһендә тағы ла ҡыҙыҡлыраҡ спектаклдәр ҡуйылыр, ә тамаша залдары халыҡ менән шығырым тулы булыр, тигән ышаныс уята.
20 телгә тәржемә ителгән ""Зөләйха күҙҙәрен аса"" романын бөтә донъяла яратып уҡыһалар, иң беренсе сәхнәгә уны Мәжит Ғафури исемендәге Башҡорт дәүләт академия драма театры алып сыҡты.
Шуға ла сәхнә әҫәренең Рәсәйҙәге иң абруйлы ""Алтын битлек"" премияһына бер үк ваҡытта 6 номинация буйынса дәғүә итеүе аңлашыла.
Шулай ҙа сәнғәт донъяһында иң ҡиммәтле бүләкте Башҡортостанда үткән фестивалдә Испания ҡыҙы Мария Дуэньянс яуланы. Йәш музыкант Владимир Спиваковтың II халыҡ-ара скрипкасылар конкурсында 9 миллион һумлыҡ музыка ҡоралы менән бүләкләнде.
""Шаляпин кисәләре"" фестивале Өфөнө ике аҙнаға мәҙәни мәккәгә әйләндерҙе. Тамашасылар бөтә Рәсәй ҡалаларынан, хатта сит ил йырсылары башҡарыуында билдәле әҫәрҙәр ҡарап, тыңлап кинәнде. Беҙҙекеләр ҙә башҡорт мәҙәниәтен Бөтә Рәсәй, хатта донъя кимәлендә лайыҡлы күрһәтте.
Йәш йондоҙҙар, ижадсылар ҙа һынатманы.""Оркестр"" ҡыҙыҡай Ләйсән Золотарева Владимир Путин алдында сығыш яһаһа, Баймаҡ ҡыҙы Миләүшә Хәйбуллина Ҡафтауҙы шаулатып, ""Заһиҙә"" лирик бейеүе менән Чечен республикаһында үткән конкурста еңеү яуланы.
Республика район һәм ҡалаларында ла халыҡтың мәҙәни тормошон йәнләндереү эштәре йылдам бара. ""Кесе Ватан мәҙәниәте"" проекты сиктәрендә ауыл клубтарына тейешле ярҙам күрһәтелде, һөҙөмтәлә мәҙәниәт усаҡтары ремонтланып, музыка ҡоралдары менән байытылды.
""Башҡортостан тарихы биттәре"" фестиваль-марафоны төпкөл ауылдарҙа ғына ҡайнап йәшәгән үҙешмәкәр артистарға ҙур сәхнәгә сығыу мөмкинлеген бирҙе. Күләмле сара республиканың 100 йыллығы уңайынан аҙна һайын ойошторолдо. Төрлө милләт халыҡтарын берләштергән байрам дуҫлыҡ, татыулыҡ төшөнсәләрен нығытты.
Ғөмүмән, республика Рәсәйҙең мәҙәни үҙәгенә әйләнә бара. Өфөлә уҙғарылған асыҡ һауалағы классик музыка һәм фольклор байрамдары, этно төн проекттары, милли кейемдәр парады быйыл да меңәрләгән тамашасыны йәлеп итте.
Күләмле тамашалар 2020 йылда үтәсәк Бөтә донъя фольклориадаһына етди әҙерлек булып тора. Республика байрамды ойоштороу буйынса өлөшләтә һынауҙы уңышлы үтте тип әйтергә була. 11 көн дауамында СИОФФ етәкселеге һәм уның ағзалары Башҡортостан менән танышып, яҡшы тәьҫорат алды.
Шулай ҙа республиканың мәҙәни донъяһында быйыл иң көтөп алынған ваҡиға ҡурайҙың патент алыуы булғандыр. Бынан ары сикһеҙ моң сығанағына дәғүә белдереүселәр тартҡылашмаҫ, киләсәктә данлы, хәҙер инде законлы ҡурай үҫешер, тамашасыны тағы ла һоҡландырыр, тип ышанырға ҡала.
 ","
	Шаршамбы, 09 январь 2019",Яңылыҡтар,Na
https://kulturarb.ru/ba/news/halyҡ-ara-һәm-respublika-konkurstary-laureaty-marsel-ҡotoev-mazharaly-үә-hikmәtle-tamasha-әҙerlәj, Халыҡ-ара һәм республика конкурстары лауреаты Марсель Ҡотоев  мажаралы үә хикмәтле тамаша әҙерләй ,Na,"

25 ғинуарҙа Марсель Ҡотоев йыр-моңға битараф булмағандарҙы Башҡорт дәүләт филармонияһының Ҙур залында «Төштәге йыр» исемле тамаша ҡарарға саҡыра.
Тамашаның режиссеры – Башҡортостандың атҡаҙанған артисы Сулпан Асҡарова. 
Моңло тауышы менән күптәрҙең һөйөүен яулаған йырсы, бихисап халыҡ-ара һәм республика конкурстары лауреаты Марсель Ҡотоев ҡабаттан «Төштәге йыр» исемле мажаралы үә хикмәтле тамашаһын тәҡдим итә.
Үҙенсәлекле сценарийға ҡоролған концертта һеҙҙе илһамлы, тере тауышҡа башҡарылған йырҙар, хис-тойғоларға тулы атмосфера һәм күтәренке кәйеф көтә. Марсель үҙе ижад иткән «Карауан» эстрада төркөмө солистары Рөстәм Шаһыбалов, Тимур Рамаҙанов, Салауат Мөхәмәтйәровтарҙың сығыштары кисәнең сағыу бер өлөшө булып торор. Шулай уҡ, Римма Амангилдина, Эльмира Юлдашева, филармониябыҙҙың башҡа һәләтле бейеүселәре һәм артистары кисәгә йәм өҫтәр. 
Тамашаға рәхим итегеҙ!
 ","
	Шәмбе, 29 декабрь 2018",Яңылыҡтар,Na
https://kulturarb.ru/ba/news/auyrғazy-rajony-talbazy-auylynan-rushana-vәlieva-golos-perezagruzka-shouynyң-finalyna-үtte, Ауырғазы районы Талбазы ауылынан Рушана Вәлиева «Голос. Перезагрузка» шоуының финалына үтте ,Na,"

Башҡортостандың Ауырғазы районы Талбазы ауылынан 19 йәшлек Рушана Вәлиева Беренсе каналдың «Голос. Перезагрузка» проекты финалына сыҡты. Ярымфиналда Рушана яҡташыбыҙ Земфираның «Аривидерчи» йырын башҡарҙы.
Телевизор ҡараусылар һайлағансы, конкурсанттар Рәсәйҙең халыҡ артисы Филипп Киркоров менән «Цвет настроения синий» хитын башҡарҙы.
Һуңынан шоуҙы алып барыусы Дмитрий Нагиев тамашасыларҙың тауыш биреү һөҙөмтәһен иғлан итте: Даниель Рөстәмов — 30,1%, Рушана Вәлиева — 69,9%. Шулай итеп, яҡташыбыҙ телепроекттың финалына үтте.
Хәтерегеҙгә төшөрәбеҙ, Башҡортостан Башлығы вазифаһын ваҡытлыса башҡарыусы Радий Хәбиров социаль селтәрҙә үҙенә яҙылыусыларҙы Рушана өсөн тауыш бирергә саҡырҙы.
 ","
	Шәмбе, 29 декабрь 2018",Яңылыҡтар,Na
https://kulturarb.ru/ba/news/fil-bashҡort-dәүlәt-ҡursaҡ-teatry-keskәj-tamashasylar-өsөn-өr-yaңy-әkiәt-әҙerlәgәn,  Башҡорт дәүләт ҡурсаҡ театры  кескәй тамашасылар өсөн өр-яңы әкиәт әҙерләгән  ,Na,"

Башҡорт дәүләт ҡурсаҡ театры йылдағыса кескәй тамашасылар өсөн өр-яңы әкиәт әҙерләгән. Ижади коллектив әйтеүенсә, быйылғы сәхнә әҫәрен балалар еңел ҡабул итә. Сөнки спектаклдә улар яратып уйнаған уйынсыҡтар ҡатнаша.
Кескәй тамашасылар изгелек менән яуызлыҡтың көрәшен күҙәтә. Бары тик тыңлаусан, ярҙамсыл булғанда ғына Ҡыш бабай килеп, бүләктәр өләшеүенә ышана. Уйынсыҡтар мажараларына ҡарап, тамашасы залынан уҡ улар дөрөҫ юлдан барырға, һорауҙарға яуаптар ҡайтарырға тырыша. Башҡорт дәүләт ҡурсаҡ театрында күңелле тамаша 8 ғинуарға тиклем дауам итә. Әкиәттән тыш, ҡыҙҙар-малайҙар фойела шыршы тирәләй төрлө уйындарҙа ҡатнашып, зирәклеген һынай ала.
Ижади коллектив театр йылын ҡаршыларға етди әҙерләнә. Мәҙәниәт учреждениеларының матди-техник базаһы ла нығыр тип көтөлә. Шулай уҡ театрҙың ҙур залында ултырғыстар яңыртыласаҡ. Уңайлы шарттар бәләкәй тамашасыларға күңелле кәйеф һәм яҡшы ял өсөн булдырыла, ти театр директоры.
Башҡорт дәүләт ҡурсаҡ театры директоры Альберт Имаметдинов әйтүенсә, 2019 йылға ҙур пландар ҡуйылған. Әлеге ваҡытта, теар йылында ҡуйыласаҡ спектаклдәр һаны билдәлә. Дүрт премьера урынына,алты сәхнә әҫәре тәҡдим итәргә уйлайбыҙ,ти.
 
 ","
	Шәмбе, 29 декабрь 2018",Яңылыҡтар,Na
https://kulturarb.ru/ba/news/bashҡort-dәүlәt-akademiya-drama-teatryndaf2kbeҙ-mәzhit-ғafuriҙy-uҡyjbyҙ-isemle-halyҡ-ara-әҙәbi-nәfis-konkursynyң-finaly-үtәsәk," Башҡорт дәүләт академия драма театрында ""Беҙ Мәжит Ғафуриҙы уҡыйбыҙ"" исемле халыҡ-ара әҙәби-нәфис конкурсының финалы үтәсәк ",Na,"

2019 йылдың 4 ғинуарында Мәжит Ғафури исемендәге Башҡорт дәүләт академия драма театрының Бәләкәй сәхнәһендә ""Беҙ Мәжит Ғафуриҙы уҡыйбыҙ"" исемле халыҡ-ара әҙәби-нәфис конкурсының финалы үтәсәк. Конкурсты йомғаҡлау кисәһендә 100-ҙән ашыу ҡатнашыусы сығыш яһаясаҡ. Еңеүселәргә лауреат исемдәре биреләсәк, дипломдар һәм иҫтәлекле бүләктәр тапшырыласаҡ.
""Беҙ Мәжит Ғафуриҙы уҡыйбыҙ"" конкурсы шулай уҡ 2018-се йылда юбилей йылдарын билдәләгән рус классиктары И.С.Тургеневтың тыуыуына - 200, Л.Н.Толстойҙың – 190, А.М.Горькийҙың 150 йыл тулыуға арналған конкурстарҙы ла үҙ эсенә ала.
Конкурс “Мәжит Ғафури –XXI быуат» мәҙәниәт фонды”региональ йәмғиәт ойошмаһының тарафынан Башҡортостан Республикаһы мәҙәниәт министрлығы, Башҡортостан Республикаһы Мәғариф министрлығы, Башҡортостан Республикаһының мәғарифты үҫтереү институты, М.Ғафури исемендәге Башҡорт дәүләт академия драма театры, Мәжит Ғафуриҙың мемориаль йорт-музейы, Халыҡтар дуҫлығы Йорто, “Берҙәм Рәсәй” бөтә Рәсәй сәйәси партияһының Башҡортостан төбәк бүлексәһенең Орджоникидзе районы бүлеге, “Башҡортостан уҡытыусыһы” журналы ҡатнашлығында үтә.
 
 ","
	Шәмбе, 29 декабрь 2018",Яңылыҡтар,Na
https://kulturarb.ru/ba/news/ejәnsura-rajonynda-halyҡ-izhadynyң-festival-marafony-bara, Ейәнсура районында халыҡ ижадының фестиваль-марафоны бара ,Na,"

Ейәнсура районында Башҡортостандың 100 йыллығы уңайынан ауыл биләмәһе хакимиәттәре араһында халыҡ ижадының фестиваль-марафоны шаулап-гөрләп бара. Оло сара район мәҙәниәт йортонда асылғайны, иҫәнғолдарҙан эстафетаны сиреғолдар ҡабул итеп алды, үҙ сиратында улар штандарты Күгәрсен ауыл биләмәһе хакимиәтенә тапшырҙы. 
 Күптән түгел Таҙлар ауыл биләмәһе хакимиәтендә үткән фестиваль-марафонда бай күргәҙмә эшләне. Олоһо ла, кесеһе лә айырыуса урта мәктәп һәм “Йәйғор” балалар баҡсаһы балаларының ҡул эштәре менән ҡыҙыҡһынды. Тамаша залына алма төшөрлөк тә урын юҡ ине. Концерт дәртле йырҙар, күңелле бейеүҙәр һәм, әлбиттә, моңло ҡурай көйҙәре менән үрелеп барғас, бер тынала ҡаралды. Ейәнсура районы хакимиәте башлығы Дәмин Юлановтың һүҙҙәренә ҡарағанда, фестиваль-марафонда төп баҫым һәр ваҡыт тарихҡа яһала, халыҡтың әүҙемлеге һоҡландыра.  Оҙайлы ҡышҡы каникулдарҙан һуң фестиваль-марафонды Бикбау ауыл биләмәһе хакимиәте ойошторасаҡ.
 
 ","
	Йома, 28 декабрь 2018",Яңылыҡтар,Na
https://kulturarb.ru/ba/news/yaңauyl-ҡalaһynda-kinoteatr-asyldy, Яңауыл ҡалаһында кинотеатр асылды ,Na,"

Был ваҡиғаны күптәр көтөп алды, сөнки әүәлге “Дуҫлыҡ” кинотеатры ябылғас, һуңғы ун биш йылда урындағы халыҡ фильмдарҙы ҙур экранда ҡарау мөмкинлегенән мәхрүм ине. Әле иһә яңауылдар картиналарҙы заманса ҡорамалдар менән йыһазландырылған өр-яңы “Нефтсе” кинотеатрында ҡараясаҡ. Ул Рәсәйҙең бәләкәй ҡалаларындағы кинотеатрҙарға булышлыҡ итеү конкурсында алынған биш миллион һумлыҡ федераль грант иҫәбенә барлыҡҡа килде.
 Яңауыл районы хакимиәте башлығы Илшат Вәзиғәтов тантанала проектты тормошҡа ашырыуҙа ярҙам күрһәткәндәрҙең барыһына ла рәхмәт белдерҙе. Йәштәр һарайында капиталь ремонт, шул иҫәптән бында кинозал асыу “Башнефть” йәмғиәтенең иғәнәләре һәм хәйриә фонды аҡсаһына башҡарылды. 
 
 ","
	Йома, 28 декабрь 2018",Яңылыҡтар,Na
https://kulturarb.ru/ba/news/bashҡortostan-yaҙyusylar-soyuzy-rus-tүgelmen-lәkin-rossiyan-min-halyҡ-ara-shiғriәt-festivalen-uҙғara," Башҡортостан Яҙыусылар союзы «Рус түгелмен, ләкин россиян мин» халыҡ-ара шиғриәт фестивален уҙғара ",Na,"

Киләһе йылда  Өфөлә 2019 йылдың сентябрендә «Рус түгелмен, ләкин россиян мин» халыҡ-ара шиғриәт фестивале уҙғарыласаҡ. Сараны ойоштороусы-Башҡортостан Яҙыусылар союзы.
Яҙыусылар берекмәһе рәйесе Зәки Әлибаев хәбәр итеүенсә, конкурста төрлө төбәктәрҙән һәм илдәрҙән шағирҙар ҡатнаша ала. Улар төрлө телдәрҙә Мостай Кәримдең һәм үҙҙәренең шиғырҙарын һөйләргә  тейеш. Әлеге ваҡытта фестивалгә әҙерлек алып барыла, тине ул. Был турала Милли йәштәр театрында Башҡортостан Республикаһы ойошторолоуҙың 100 йыллығы һәм Мостай Кәримдең тыуыуына 100 йыл тулыу айҡанлы тантаналы саралар уҙғарыуға арналған матбуғат конференцияһында хәбәр ителде.
Мәҙәниәт министрлығының бүлек етәксеһе Альбина Юлдашбаева әйтеүенсә, бер музей ҙа, китапхана ла юбилей сараларынан ситтә ҡалмай. Республика ҡала һәм райондары буйлап күсмә күргәҙмәләр ойошторола. Милли китапхана йолаға әйләнгән Мостай уҡыуҙарын үткәрә, тине ул.
 ","
	Кесе йома, 27 декабрь 2018",Яңылыҡтар,Na
https://kulturarb.ru/ba/news/bashҡort-dәүlәt-hudozhestvo-muzejynda-bulat-ҡylystar-ҡalҡan-һәm-bashҡa-hәrbi-ҡoraldar-kүrgәҙmәһe-bara," Башҡорт дәүләт художество музейында булат ҡылыстар, ҡалҡан һәм башҡа хәрби ҡоралдар күргәҙмәһе бара ",Na,"

Михаил Нестеров исемендәге Башҡорт дәүләт художество музейында уҙған быуаттарҙа ҡойолған булат ҡылыстар, батша кейемдәрен, атты парадҡа сығарғанда ҡулланылған предметтарҙы күрергә мөмкин буласаҡ.
Ҡорал палатаһының хазинаһы тәүге тапҡыр республика халҡы иғтибарына тәҡдим ителде. Иран, Төркиә оҫталары ҡойған булат ҡылыстар, ҡалҡан һәм башҡа хәрби ҡоралдар - Мәскәүҙән барлығы 59 экспонат күргәҙмәгә килтерелгән. Уларҙың күбеһе Рус батшаларына бүләк ителгән була. Дәүләт етәкселәренең парад кейемдәре лә музей ҡунаҡтарын хайран ҡалдырыр, тип көтөлә.
М. Нестеров исемендәге Башҡорт дәүләт художество музейы директоры Айрат Тереғолов әйтеүенсә,күргәҙмә 18 декабрҙән киләһе йылдың мартына тиклем эшләйәсәк. Тематикаһы - Рус батшалары һәм императорҙарының арсеналына арналған. Экспонаттарҙың күбеһе фондтарҙа һаҡлана һәм тәүгә Кремль музейҙарынан ситтә ойошторолған күргәҙмәгә ҡуйылған”.

 ","
	Кесе йома, 27 декабрь 2018",Яңылыҡтар,Na
https://kulturarb.ru/ba/news/tiҙҙәn-buran-2019-yaңy-jyl-festivalenә-jomғaҡ-yaһalasaҡ, Тиҙҙән «Буран – 2019» яңы йыл фестиваленә йомғаҡ яһаласаҡ ,Na,"

Өфөлә 24 декабрҙән 31-енә тиклем Өфөлә «Буран – 2019» яңы йыл фестивале үтә.
«Буран – 2019» фестиваленең маҡсаты – ҡала халҡын һәм ҡунаҡтарын хеҙмәтләндереү мәҙәниәтен, сауҙа, йәмәғәт туҡланыуы һәм көнкүреш хеҙмәтләндереүе предприятиелары фасадтарын биҙәүҙең эстетик һәм художестволы кимәлен күтәреү, эргә-тирәләге биләмәләрҙе төҙөкләндереү, витриналарҙы биҙәү.
ФестивальБашҡортостан Республикаһы Өфө ҡалаһы ҡала округының район хакимиәттәре араһында түбәндәге номинациялар буйынса уҙғарыла.
«Боҙ ҡаласығы» – боҙ ҡаласығын биҙәүгә конкурс;
«Әкиәттәгеләй боҙ» – ҡарҙан һәм боҙҙан һындар эшләүгә конкурс;
«Яңы йылса Өфө» – ҡала райондарын матур итеп биҙәүгә конкурс;
«Ҡыш бабай» — парад — Ҡыш бабайҙарҙың район командалары араһында конкурс.
Фестивалгә йомғаҡ 2018 йылдың 31 декабренә тиклем яһала.
Сараны ойоштороусылар – Өфө ҡалаһы хакимиәтенең Мәҙәниәт һәм сәнғәт идаралығы, Коммуналь хужалыҡ һәм төҙөкләндереү идаралығы, Йәшәйеште тәьмин итеү идаралығы, «Ҡала рекламаһы» ойошмаһы.

 ","
	Кесе йома, 27 декабрь 2018",Яңылыҡтар,Na
https://kulturarb.ru/ba/news/mostaj-kәrimdeң-өs-taғan-filmynyң-premeraһy-2019-jylda-kөtөlә, Мостай Кәримдең «Өс таған» фильмының премьераһы 2019 йылда көтөлә ,Na,"

""Башинформ"" мәғлүмәт агентлығы хәбәр итеүенсә, ошо көндәрҙә Өфөлә Мостай Кәримдең «Өс таған» повесы буйынса фильм төшөрөү тамамланған.
Фильмдың төп өлөшө йәйгеһен Ғафури районының Толпар ауылында төшөрөлдө, унда әҫәрҙә һүрәтләнгән Бөркөтлө ауылы барлыҡҡа килтерелде. Ҡалған кадрҙар декабрҙә төшөрөлөп бөттө.
Режиссер һүҙҙәренсә, төшөрөү процесында иң ауыры хайуандар менән бәйле сәхнәләр булған. Фильмға музыканы Камил Абдуллин яҙа, Айнур Асҡаров уның менән күптән хеҙмәттәшлек итә.
«Өс таған» тулы метражлы нәфис фильмы Башҡортостандың Мәғариф министрлығы башланғысы буйынса төшөрөлә. Башҡортостан Республикаһы ойошторолоуҙың 100 йыллығына һәм Башҡортостандың халыҡ шағиры, күренекле яҙыусы Мостай Кәримдең тыуыуына 100 йыл тулыуҙы билдәләүгә арналған. Фильм төшөрөү өҫтөндә «Йәнле таҫма» кинокомпанияһы һәм «Асҡарфильм» студияһы менән берлектә «Башҡортостан» киностудияһы эшләй. Премьера 2019 йылда көтөлә.
 
 ","
	Кесе йома, 27 декабрь 2018",Яңылыҡтар,Na
https://kulturarb.ru/ba/news/yurij-shevchuk-respublika-rәssamdaryn-mineң-yaratҡan-bashҡortostan-rәssamy-isemle-kitabynyң-nәsher-iteleүe-menәn-ҡotlany," Юрий Шевчук республика рәссамдарын ""Минең яратҡан Башҡортостан рәссамы"" исемле китабының нәшер ителеүе менән ҡотланы ",Na,"

Билдәле рок-йырсыһы яҡташыбыҙ Юрий Шевчук республика рәссамдарын ""Минең яратҡан Башҡортостан рәссамы"" исемле китабының нәшер ителеүе менән ҡотланы. ДДТ төркөмө лидеры яңы китапты йыйынтыҡ авторы Наил Мәхмүтовтан почта аша алған.
Өфөлә күптән түгел исем туйы үткән баҫма былтыр йәй ""Минең яратҡан Башҡортостан рәссамы"" исеме аҫтында старт алған социаль интернет-проектҡа нигеҙләнеп нәшер ителгән.
Башҡорт рәссамдары ижадын популярлаштырыуға йүнәлтелгән проектҡа 2018 йыл башында йомғаҡ яһалғайны. Тауыш биреү һөҙөмтәләре буйынса унда 21 ҡыл ҡәләм оҫтаһының ижады төрлө номинацияларҙа билдәләнде.
 
 ","
	Кесе йома, 27 декабрь 2018",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһy-kүstәnәs-isemle-teatrlashtyrylғan-koncertyna-saҡyra, Башҡорт дәүләт филармонияһы «Күстәнәс» исемле театрлаштырылған концертына саҡыра ,Na,"

6 ғинуарҙа  Х. Әхмәтов исемендәге Башҡорт дәүләт филармонияһы иҫке йылды оҙатып Яңы 2019-сы йылға аяҡ баҫҡан мәлдә, йырға, моңға битараф булмағандарға үҙенсәлекле программа-«Күстәнәс» тим исемләнгән театрлаштырылған концерт тәҡдим итә.
 Яңы йылда тыуған йәнлелек: балҡыған гирляндалар, сағыу төҫлө шарҙар менән биҙәлгән шыршы - ниндәйҙер бер мөғжизә, әкиәт мөхите тыуҙырған мәлдә эстрадабыҙҙың йондоҙҙары Артур Туҡтағолов, Радик Вәлмөхәмәтов, Әлфиә Юлсурина, Миңзифа Исҡужина, Лилиә Ишемйәрова, Ишморат Илбәков, Венер Сәйфетдинов, Диана Ишниязова, Эльмир Әбүбәкиров, Филүс Ҡалмурзин, Искәндәр Ғәзизов, Регина Баракова, Рифат Шәрәфетдинов, Заһир Иҫәнсурин, Салауат Хәлилов, Рәил Мөрсәлимов, Евгения Цыпина, Артур Шәрипов,  «Арғымаҡ» этно-рок төркөмө, «Көлкө-шоу» эстрада миниатюралары театры үҙҙәренең музыкаль «күсәтнәс»ен һеҙгә бүләк итергә вәғәҙә итә. 
 
 ","
	Шаршамбы, 26 декабрь 2018",Яңылыҡтар,Na
https://kulturarb.ru/ba/news/mәskәүҙә-internacional-yaҙyusylar-soyuzy-әҙәbi-konkurstarғa-jomғaҡ-yaһany, Мәскәүҙә Интернациональ яҙыусылар союзы әҙәби конкурстарға йомғаҡ яһаны ,Na,"

Ошо көндәрҙә Мәскәүҙә Интернациональ яҙыусылар союзы әҙәби конкурстарға йомғаҡ яһалды. Тантаналы рәүештә лауреаттарҙы һәм номинациялар еңеүселәрен тәбрикләү сараһы үтте. 
 Башҡортостан яҙыусыларынан Марсель Сәлимов 2018 йыл өсөн Рәсәй әҙәби премияһының “Йыл яҙыусыһы” номинацияһы еңеүсеһе тип иғлан ителде. Уға диплом һәм Владимир Набоков исемендәге миҙал тапшырылды.
 Журналист һәм яҙыусы Фирдәүсә Хәзипова Владимир Набоков һәм Антуан де Сент-Экзюпери исемендәге премияларҙың номинанты булараҡ билдәләнде.

 ","
	Шаршамбы, 26 декабрь 2018",Яңылыҡтар,Na
https://kulturarb.ru/ba/news/tiҙҙәn-internet-seltәrendә-bashҡort-shaғirҙarynyң-һәm-yaҙyusylarynyң-audiokitaptaryn-tyңlaj-alasaҡbyҙ, Тиҙҙән интернет селтәрендә башҡорт шағирҙарының һәм яҙыусыларының аудиокитаптарын тыңлай аласаҡбыҙ ,Na,"

Әлеге ваҡытта Сибай институтында филология фәндәре кандидаты, доцент Гөлкәй Сәмерханова етәкселегендә бер төркөм студенттар “Башҡорт әҙәбиәте классиктары әҫәрҙәре буйынса аудиокитаптар” тип аталған проект өҫтөндә эшләй. Ул Рәсәй Предиденты грантына лайыҡ була, хаҡы – 265 мең 555 һум. Гөлкәй Хәйҙәр ҡыҙы әйтеүенсә, әле проектты тормошҡа ашырыу эше башланған. Кәрәкле тауыш яҙҙырыу ҡорамалдары һатып алынған, махсус бүлмә йыһазландырылған. 
“Проекттың төп маҡсаты – башҡорт әҙәбиәтен популярлаштырыу, йәштәр, күреү һәләте сикле булған йәки бөтөнләй тома һуҡыр кешеләргә башҡорт әҙәбиәте өлгөләренең йөкмәткеһен үҙләштереүҙе һәм өйрәнеүҙе еңелләштереү. Интернет селтәрендә шағирҙарҙың шиғырҙарын уҡыған аудиокитаптың булмауы асыҡланды. Бөгөн Арыҫлан Мөбәрәков исемендәге Сибай башҡорт дәүләт театрынан Башҡортостандың халыҡ артистары Зифа Баязитова менән Риф Сәйфуллин уҡыуында бер нисә авторҙың шиғырҙары яҙҙырылды”, – тине ул.
Тиҙҙән интернет селтәрендә башҡорт шағирҙарының һәм яҙыусыларының ижадынан төҙөлгән аудиокитапты тыңлау мөмкинлеге буласаҡ.





 ","
	Шаршамбы, 26 декабрь 2018",Яңылыҡтар,Na
https://kulturarb.ru/ba/news/yuldash-plus-jәshtәr-internet-radioһy-hit-parad-rubrikaһyna-jomғaҡ-yaһany, Юлдаш plus йәштәр интернет-радиоһы хит-парад рубрикаһына йомғаҡ яһаны ,Na,"

Концерт-дискотека ""Өфө уттары""ның ""Колизео"" клубында уҙғарылды. Сарала башҡорт эстрадаһының йәш, сағыу йондоҙҙары сығыш яһаны. Уларға статуэтка һәм махсус дипломдар тапшырылды.хит- йомғаҡ яһаны
Тамашасылар бигерәк тә Таһир Әсәҙуллин, Илнур Рамаҙанов, “Бәхетле” төркөмө, Лиана Хәбибуллина, Сабина Кучаева, Ләйсән Ғәлимова, Ғайсар Миңдеғолов, Рәлим Заманов, Динислам Сафин, Илгизәр Мөхәмәтйәнов, Гәлсәр Байғусҡарованың сығыштарын йылы ҡабул итте.
Дискотекала ҡыҙыҡлы уйындар уйнатылды, бүләктәр таратылды. Әйтергә кәрәк, ""Юлдаш"" плюс йәштәр интернет-радиоһына киләһе йылдың 1 сентябрендә 5 йәш тула. Радио алып барыусылары киләсәктә лә йәштәр өсөн матур тамашаларҙы даими ойошторорға вәғәҙәләй.

 ","
	Шаршамбы, 26 декабрь 2018",Яңылыҡтар,Na
https://kulturarb.ru/ba/news/bashҡort-dәүlәt-opera-һәm-balet-teatrynda-attila-operaһy,"  Башҡорт дәүләт опера һәм балет театрында -""Аттила"" операһы ",Na,"

Башҡорт дәүләт опера һәм балет театрында -""Аттила"" операһы ҡуйылды.
Төп партияны донъяның иң яҡшы басы, ике тапҡыр ""Грэмми"" премияһы лауреаты, Башҡортостандың халыҡ артисы Илдар Абдразаҡов башҡарҙы.
Джузеппе Вердиҙың ""Аттила"" операһы-  Рим империяһы тарҡалған дәүер ваҡиғаларын сағылдыра. Опера сюжеты бөйөк яулап алыусы, һундар батшаһы Атилла һәм уның әсире, Италия провинцияһы хакимы ҡыҙы Одабелла тирәләй әйләнә.
Башҡорт дәүләт опера һәм балеВердиҙың Аттила операһы ҡуйылды
Варвар Аттилала ҡыҙға ҡарата мөхәббәт хистәре уяна, ә тотҡонлоҡҡа эләккән ҡыҙ Рим империяһына һөжүм иткәне өсөн унан тик үс кенә алырға теләй. Итальян либреттоһы немец драматургы Захариас Вернерҙың пьесаһы нигеҙендә яҙылған.
Вердиҙың тап ошо операһы менән ""La Scala"" милан театрында театр миҙгеле асылғайны.
Башҡортостандың атҡаҙанған артисы Артур Ҡәйепҡолов әйтеүенсә, Илдар Абдразаҡовтың иң уңышлы партияларының береһе. Үҙен режиссер сифатында был операны ҡуясаҡ. Әлеге ваҡытта уның концерт вариантын башҡарҙыҡ, тине ул.
 ","
	Шаршамбы, 26 декабрь 2018",Яңылыҡтар,Na
https://kulturarb.ru/ba/news/tujmazy-rajonynyң-yaңy-bishende-auylynda-өr-yaңy-mәҙәniәt-jorto-asyldy, Туймазы районының Яңы Бишенде ауылында өр-яңы Мәҙәниәт йорто асылды ,Na,"

Күптән түгел Туймазы районының Яңы Бишенде ауылында өр-яңы Мәҙәниәт йорто сафҡа инде.
Асыу тантанаһында ҡатнашыусыларҙы Башҡортостан Республикаһы мәҙәниәт министры урынбаҫары Р.Р. Алтынбаев сәләмләне.Шулай уҡ, Туймазы районы муниципаль районы Хакимиәте башлығы урынбаҫары С. А. Подоприхин, ЯСЙ «Альтернатива» генераль директоры, Башҡортостан Республикаһы Ҡоролтай Дәүләт йыйылышы депутаты Р.К. Фәхретдинов, «3-сө төҙөлөш фирмаһы» генераль директоры И.Г. Минибаев, райондың депутаттары һәм ауыл халҡы сығыш яһаны.
Сара сиктәрендә ауыл клубының үҙешмәкәр сәнғәт коллективтары байрам концертын ойошторҙо.
 
 ","
	Шишәмбе, 25 декабрь 2018",Яңылыҡтар,Na
https://kulturarb.ru/ba/news/өfөlә-matdi-bulmaғan-mәҙәni-miraҫ-obekttarynyң-berҙәm-reestry-buldyryuy-bujynsa-ekspert-sovetynyң-berense-ultyryshy-үtte, Өфөлә Матди булмаған мәҙәни мираҫ объекттарының берҙәм реестры булдырыуы буйынса эксперт советының беренсе ултырышы үтте ,Na,"

Республика халыҡ ижады үҙәге хәбәр итеүенсә, Өфөлә Башҡортостан Республикаһының Матди булмаған мәҙәни мираҫ объекттарының берҙәм реестры булдырыуы буйынса эксперт советының беренсе ултырышы үтте.
Эксперт советы вәкилдәре төбәк һәм федераль реестрға инергә дәғүә иткән объектарҙың ғаризаларын ҡараны.
Ултырышты Башҡортостан республикаһының мәҙәниәт министрлығы исеменән министр урынбаҫары, эксперт советы рәйесе Рәнис Алтынбаев сәләмләне. Шулай уҡ ултырыш эшендә Республика халыҡ ижады үҙәгенең генераль директоры Артур Әлибаков һәм Республика халыҡ ижады үҙәгенең генераль директоры урынбаҫары, эш төркөмө етәксеһе Нәфисә Тулыбаева ҡатнашты.
Башҡортостан республика һуҡырҙар китапханаһының Конференц-залында үткән ултырышта төбәктә халыҡ мәҙәниәтен үҫтереү тураһында әйтелде. Эшләнгән эш һәм халыҡ мәҙәниәтен һаҡлау, өйрәнеү һәм артабан үҫтереү өсөн мәғлүмәти-тикшеренеү эшмәкәрлеген дауам итеү кәрәклеге хаҡында сығыштар булды.
Мәҙәни үҙенсәлектәре һәм әһәмиәте тураһында социология фәндәре кандидаты, Республика халыҡ ижады үҙәгенең матди булмаған мәҙәни мираҫ объекттары эштәре буйынса бүлек белгесе Илгиз Солтанморатов һөйләп үтте.
Советы ағзалары, уның составына билдәле ғалимдар, мәғариф хеҙмәткәрҙәре, киң мәғлүмәт саралары вәкилдәре, объектың тарихи әһәмиәте, үҙенсәлектәре һәм художество ҡиммәте буйынса баһаланы. Тикшереү йомғаҡтары буйынса 12 объект электрон ресурстарға индереләсәк. Ултырышта ҡаралған материалдарҙы яҡын арала Рәсәй Федерацияһының матди булмаған мәҙәни мираҫ объектары электрон каталогына ебәреләсәк.
 
 ","
	Шишәмбе, 25 декабрь 2018",Яңылыҡтар,Na
https://kulturarb.ru/ba/news/әhmәtzәki-vәlidi-isemendәge-milli-kitaphanala-dina-gavrilova-menәn-osrashyu-ojoshtoroldo, Әхмәтзәки Вәлиди исемендәге Милли китапханала Дина Гаврилова менән осрашыу ойошторолдо ,Na,"

Әхмәтзәки Вәлиди исемендәге Милли китапханала Эстонияла йәшәп, ижад итеүсе яҡташыбыҙ Дина Гаврилова менән осрашыу үтте. “Һин барыһынан да яҡшыраҡ” тип исемләнгән яңы әҫәре буйынса фекер алышыу ойошторолдо.
Автор күләмле әҫәрен Башҡортостан, тыуып үҫкән еренә, ауылдаштарына бағышлай. Яңы китап яҙыусының ""Һалҡын йылдар"" төҫтәре романының дауамы булып тора. Бишбүләк районының Кесе Мәнәүез ауылы кешеләренең тормошон автор сыуаш ҡыҙы Еля -Еликаниданың тарихы аша һүрәтләй. Колхозлашыу, репрессиялар осоро, Бөйөк Ватан һуғышы һәм һуғыштан һуңғы ауырлыҡтар ҙа әҫәрҙә сағылыш тапҡан.
Ике китапты яҙыр өсөн авторға алты йыл дауамында материалдар тупларға тура килгән. Дина Гаврилованың яңы әҫәрҙәре менән Бишбүләк, Бәләбәй райондары, Әхмәтзәки Вәлиди исемендәге Милли китапханала танышырға мөмкин. Әйткәндәй, яҙыусы романының бер бүлеген Зөһрә Бураҡаева башҡорт теленә тәржемә итергә ниәтләй. Дина Гаврилова әлеге ваҡытта төрлө хикәйәләр яҙыу менән мәшғүл.
 
 ","
	Шишәмбе, 25 декабрь 2018",Яңылыҡтар,Na
https://kulturarb.ru/ba/news/bashҡortostanda-taғy-la-yaңyrtylғan-mәҙәniәt-jorto-asylasaҡ, Башҡортостанда тағы ла яңыртылған Мәҙәниәт йорто асыласаҡ ,Na,"

Тиҙҙән Ауырғазы районында яңы Мәҙәниәт йорто асыласаҡ. Мәҙәниәт йорто Яңы Федоровка ауылында урынлашҡан.
Мәҙәниәт йортон төҙөкләндереү маҡсатында яҡынса 1,5 млн һум аҡса бүленгән. Төҙөлөш эше урындағы башланғыстарҙы хуплау программаһы сиктәрендә башҡарыла. Мәҙәниәт йортоноң ҡыйығы, иҙәндәре, тәҙрә-ишектәре алмаштарыла, йылытыу системаһы яңыртыла.
Ауыл мәҙәниәт йортонан хәбәр итеүҙәренсә, яңыртылған мәҙәниәт йортон асыу тантанаһы 29 декабрҙә үтәсәк. 
 
 ","
	Шишәмбе, 25 декабрь 2018",Яңылыҡтар,Na
https://kulturarb.ru/ba/news/mv-nesterov-isemendәge-muzejҙa-oҫtalyҡ-dәrestәre-үtә, М.В. Нестеров исемендәге музейҙа оҫталыҡ дәрестәре үтә ,Na,"

Өфө халҡы һәм ҡунаҡтары М.В.Нестеров исемендәге музейҙағы оҫталыҡ дәрестәрендә ҡатнаша ала. Сара күптән инде һәр аҙна тиерлек Нестеров исемендәге музей тарафынан ойошторолоп килә. Уның сиктәрендә экскурсия ҡаралған.
Хәбәр итеүҙәренсә, оҫталыҡ дәрестәре сиктәрендә, ҡала халҡы һыуҙа һүрәт төшөрөү техникаһын (эбру) үҙләштерә аласаҡ. Сарала ололар ҙа, балалар ҙа ҡатнаша. Программа төрлө мауыҡтырғыс һәм ҡыҙыҡлы сараларҙы үҙ эсенә ала.
Музей Гоголь урамы, 27 адресы буйынса урынлашҡан. Тулыраҡ мәғлүмәт өсөн телефон: 2721385.
 ","
	Шишәмбе, 25 декабрь 2018",Яңылыҡтар,Na
https://kulturarb.ru/ba/news/keskәjҙәrҙe-bashdramteatr-altyn-asҡys-remake-isemle-muzykal-mazharaғa-saҡyra, Кескәйҙәрҙе Башдрамтеатр «АЛТЫН АСҠЫС – REMAKE» исемле музыкаль мажараға саҡыра ,Na,"

Мәжит Ғафури исемендәге Башҡорт акдемпия драма театры ағастан юнып эшләнгән малай – әкиәт геройы Буратино хаҡында«АЛТЫН АСҠЫС – REMAKE» исемле музыкаль мажара тәҡдим итә.
Буратино ролендә -Ирада Ҡадырова,Папа Карло Илдар Сәйетов,Карабас-Барабас-Хәким Мортазин,Ринат Баймырҙин, Пьеро-Урал Әминов, Мальвина-Милена Ишаева, Арлекин-Артур Кәбиров, Өй сиңерткәһе-Артур Ҡунаҡбаев, Дуремар-Ирек Булатов, Артемон-Руслан Хайсаров, Тортила-Миңзәлә Хәйруллина, Трактирщик- Юнир Ҡоланбаев. Спектакль 1 сәғәт бара.
Мәктәпкә барырға теләмәй, уға тик шаярырға һәм тәртип боҙорға ғына булһын. Шуға ла ул һәр ваҡыт төрлө мажараларға тарый. Кем һуң уның тәртибен ҡырҡа үҙгәртә? Кемдән малай Алтын асҡыс ала, кем ул ҡарт гөбөргәйел Тортила, Папа Карло, Карабас Барабас? Буратиноны Мөғжизәләр яланына әйҙәгән хәйләкәр төлкө Алиса менән Базилио мыраубайҙан ҡасып ҡотолормо ағас кешекәй?..

 ","
	Дүшәмбе, 24 декабрь 2018",Яңылыҡтар,Na
https://kulturarb.ru/ba/news/respublika-shyrshy-bajramy-bashҡortostandyң-iң-һәlәtle-tyrysh-balalaryn-jyjҙy," Республика шыршы байрамы Башҡортостандың иң һәләтле, тырыш балаларын йыйҙы ",Na,"

Йыл дауамында күрһәткән яҡшы һөҙөмтәләре өсөн иң һәләтле, тырыш балаларға Башҡортостан дәүләт концерт залында Ҡыш бабай, Ҡарһылыу һәм әкиәт геройҙары ҡатнашлығында ҙур байрам ойошторолдо.берләштере
Төп шыршы байрамына быйыл 780 уҡыусы килде. Улар араһында күп балалы, аҙ тәьмин ителгән ғаиләләрҙән, приютта тәрбиәләнеүселәр, йөҙгә яҡын мөмкинлектәре сикләнгән балалар килде. Байрамдың төп ҡунаҡтары Ҡыш бабай менән Ҡарһылыу, әкиәт геройҙары уларға фойела күңелле тамаша ойошторҙо.
Уҡыу алдынғыларының уңышына икеләтә һөйөнгән етәкселәрҙе аңларға була. Балаларҙы төрлө яҡтан үҫтереү өсөн түңәрәктәр, синыф сәғәттәре ҙур роль уйнай.
Байрам бай программалы, артабан ҡыҙҙар-малайҙарҙы тағы ла ҡыҙыҡлы тамаша әҙерләнгән.
Шулай уҡ Башҡортостан уҡыусыларының бер төркөмө тиҙҙән Мәскәүгә сәфәргә юлланасаҡ. Кремлдәге шыршы байрамы 26 декабргә тәғәйенләнгән. 114 уҡыусы 28 педагог оҙатыуында илдең төп шыршы байрамында ҡатнашасаҡ.
 
 ","
	Дүшәмбе, 24 декабрь 2018",Яңылыҡтар,Na
https://kulturarb.ru/ba/news/өfөlә-mәҙәni-yal-iteү-uchrezhdeniyalary-belgestәre-өsөn-seminar-kәңәshmә-үtte, Өфөлә мәҙәни-ял итеү учреждениялары белгестәре өсөн семинар-кәңәшмә үтте ,Na,"

Күптән түгел Республика халыҡ ижады мәҙәниәт йортонда 2018 йылдың отчеттарын төҙөү һәм 2019 йылға статистик һәм мәғлүмәт-аналитик эштәрен планлаштырыу тураһында семинар-кәңәшмә үтте.
Семинаристарҙы Республика халыҡ ижады үҙәге директор урынбаҫары Нәфисә Тулыбаева сәләмләне. Семинар эшендә шулай уҡ мәғлүмәт-аналитик һәм методик эшмәкәрлек бүлеге мөдире Эльмира Йәмлеханова һәм Республика халыҡ ижады үҙәге төп белгесе Зилә Мәһәҙиева.
Мәҙәниәт хеҙмәткәрҙәре төрлө һорауҙар биреп уларға тулы яуап алыу мөмкинлегенә эйә булдылар. Осрашыу барышында клубтарҙы үҫтереү мәсьәләләре, мәҙәни-ял итеү эшмәкәрлеге үҙенсәлектәре һәм үҫеш перспективалары тикшерелде.
 
 ","
	Дүшәмбе, 24 декабрь 2018",Яңылыҡтар,Na
https://kulturarb.ru/ba/news/milәsh-halyҡ-folklor-ansamblenә-rәsәj-federaciyaһynyң-atҡaҙanғan-halyҡ-izhady-kollektivy-tigәn-maҡtauly-isem-birelde,  «Миләш» халыҡ фольклор ансамбленә «Рәсәй Федерацияһының атҡаҙанған халыҡ ижады коллективы» тигән маҡтаулы исем бирелде ,Na,"

Халыҡ ижадын һаҡлау һәм үҫтереү, сәнғәт һәм мәҙәниәт өлкәһендә юғары ҡаҙаныштары өсөн Радмир Солтанбаев етәкселегендәге Әбйәлил районының «Миләш» халыҡ фольклор ансамбленә «Рәсәй Федерацияһының атҡаҙанған халыҡ ижады коллективы» тигән маҡтаулы исем бирелде.
Ансамбль 1987 йылда барлыҡҡа килгән. Ошо йылдарҙа улар Башҡортостанды арҡырыға-буйға гиҙеп сыҡҡан, хатта Мәскәү, Санкт-Петербург тамашасыларын да әсир иткән. ""Миләш” Асҡар ауылының оло йәштәге дәртле, уңған кешеләренән тора.  Коллектив үҙенең халыҡсан, күркәм сығышы менән милли сәнғәтебеҙҙең ҡиммәтле ынйы бөртөгөнә бәрәбәр.
Ансамблдә шөғөлләнеүселәрҙең береһе лә сәнғәт буйынса махсус белем алмаған, әммә тормош дәрте, йыр-моңға һөйөү уларға илһам бирә, ҡанат ҡуя. “Миләш”тәрҙең тамашасыларға әйтер һүҙе халыҡ йырҙары, үҙҙәре сығарған таҡмаҡтар, ата-бабабыҙҙан ҡалған иң яҡшы йолаларыбыҙ, аш-һыу өлгөләре, милли кейемде пропагандалау аша еткерелә. Шуныһы иғтибарға лайыҡ: һәр береһенең үҙ ҡулы менән эшләгән һаҡал, ҡашмауҙары бар.
Коллективтың күп һанлы наградалары һәм ҡаҙаныштары уларҙың оҫталыҡ кимәле тураһында һөйләй.
 
 ","
	Дүшәмбе, 24 декабрь 2018",Яңылыҡтар,Na
https://kulturarb.ru/ba/news/әbjәlil-rajonyҡypsaҡ-asҡar-auyl-mәҙәniәt-jorto-yaңyrtyldy,  Әбйәлил районыҠыпсаҡ-Асҡар ауыл мәҙәниәт йорто яңыртылды ,Na,"

Әбйәлил районының Ҡыпсаҡ-Асҡар ауыл мәҙәниәт йорто “Берҙәм Рәсәй” партияһының “Тыуған яғым мәҙәниәте” проектын тормошҡа ашырыу һөҙөмтәһендә яңыртылды.
 Үҙешмәкәр артистар өсөн “Тыуған яғым мәҙәниәте” проектына сәхнә кейемдәре, йыһаздар һәм музыка уйын ҡоралдары һатып алынған.
 Тантана уңайынан байрам концерты ойоштооролдо. Сәхнәлә күҙ яуын алырҙай милли костюмдарҙа үҙешмәкәр артистар, танылыу яулаған “Әхирәттәр” төркөмө, ирҙәр һәм ҡатын-ҡыҙҙарҙың йыр, бейеү коллективтары, ағинәйҙәр сығыш яһаны.
Яңы сәхнә кейемдәре, музыка уйын ҡоралдары — партия проектына ярашлы һатып алынған әйберҙәрҙең бер өлөшө генә. “Тыуған яғым мәҙәниәте” проектын бойомға ашырыу һөҙөмтәһендә клуб түбәһе капиталь ремонтланды, музыка аппаратураһы, яҡтылыҡ ҡорамал­дары һатып алынды, сәхнә йыһаздары яңыртылды. Был маҡсатта федераль бюджеттан 2 миллион 999 мең һум һәм республика бюджетынан 409 мең һум аҡса бүленде.
 Ҡыпсаҡ-Асҡар халҡына килә­сәк­тә лә йырлай-йырлай ижади үрҙәргә артылыуҙарын һәм яңынан-яңы проекттарҙы тор­мош­ҡа ашырыуҙарын теләргә генә ҡала.
 ","
	Дүшәмбе, 24 декабрь 2018",Яңылыҡтар,Na
https://kulturarb.ru/ba/news/tamyr-kanaly-ojoshtorғan-sulpylar-respublika-televizion-konkursynyң-eңeүselәre-bildәlәnde,"  ""Тамыр"" каналы ойошторған ""Сулпылар"" республика телевизион конкурсының еңеүселәре билдәләнде ",Na,"

""Тамыр"" каналы ойошторған ""Сулпылар"" республика телевизион конкурсы сирек быуаттан ашыу талантлы балаларҙы үҙенә йыя. Йыл башында республикабыҙҙың төрлө ҡала-районынан 200 самаһы йыр-моңға һәләтле малай-ҡыҙы бәйгелә ҡатнашырға теләк белдергәйне. Интернетта барған онлайн-тауыш биреү һөҙөмтәһендә уларҙың 70-е һайлап алынды. Икенсе турға үткән 30 кешенән 12-һе генә финалға килеп етте.
 Конкурс барышын йыл буйына зәңгәр экран аша күҙәтеп барҙыҡ. Жюри ағзалары Гөлнара Хәлфетдинова, Илнур Рамазанов, Венер Камалов һәм башҡалар балаларға актер оҫталығы, тамашасы менән аралашыу, вокал буйынса аҡыллы кәңәштәр бирҙе. Уларға ""йондоҙло"" эксперттар ҙа ҡушылып, ябай тамашасы күҙлегенән сығып фекерҙәре менән бүлеште. ""Сулпылар"" республика телевизион конкурсының алып барыусыһы Алмас Таһиров һәр сығарылышты ҡыҙыҡлы итеп ойошторҙо.
 Былтыр конкурстың финалы ""Өфө уттары"" күңел асыу комплексында ""Сулпылар йондоҙҙары бейетә"" дискотекаһы форматында үтһә, быйыл йәш таланттар тәү тапҡыр ҙур сәхнәгә сыҡты. Х. Әхмәтов исемендәге Башҡорт дәүләт филармонияһының ҙур залы ""Сулпылар"" – ҙур ғаилә"" тип аталған тамашаны түҙемһеҙләнеп көткән бәләкәй тамашасылар, ата-әсәләр һәм олатай-өләсәйҙәр менән тулғайны. Кескәйҙәр гөж килеп концерт ҡараны – берәүҙәр яратҡан йырсыһына ҡушылып рәхәтләнеп йырланы, икенселәр арығансы бейене.
 Йырлап-бейемәйенсә күңел түҙәме, ана, сәхнәлә сығыш яһаған ҡыҙҙар һәм малайҙар үҙҙәрен һыуҙағы балыҡ кеүек тота! Әбйәлилдән Айгизә Вәлиева ""Бер алманы бишкә бүләйек"" йырын башҡарғас, зал уны оҙаҡ алҡышланы. Киләсәктә Айгизәнән бик шәп артист сыҡмаҡсы! Ҡыҙсыҡ барлыҡ залдың күңелен яулап алды, уға һоҡланмаған кеше ҡалманы. Тағы бер талант эйәһе , иң йәш ҡатнашыусыларҙың береһе, Өфө малайы Арыҫлан Ҡырымсурин Ш. Бабичтың “Башҡортостан” йырын башҡарғанда барлыҡ тамашасы ҡушылып йырланы, аяҡ үҙенән үҙе тыпырлауға күсте. Бәләкәстең ошо йәштә ҙур сәхнәгә сығырға баҙнат итеүе – үҙе бер батырлыҡ.
 Силәбе ҡалаһынан килгән Артур Асҡаров тураһында ла тик маҡтау һүҙҙәре әйтергә мөмкин. Тәүге сығышы менән сағыштырып ҡарағанда күҙ алдында күренеп үҫте, һәр кәңәште тотоп шөғөлләнде, вокал буйынса ғына түгел, телмәре өҫтөндә лә эшләне, күп итеп башҡортса китаптар уҡыны, ти уның хаҡта ойоштороусылар.
 Үтеп барған Ғаилә йылына арналған концертта Венер Камалов ҡыҙҙары Дилбәр һәм Гөлдәр, диджей Булат Сарбаев улы Ирхан, йырсы Илнур Рамазанов ҡустыһы Илшат менән сығыш яһаны. Сарала ""Сулпылар"" ҙың алмаштырғыһыҙ алып барыусыһы Алмасҡа атаһы актер Илгиз Таһиров ярҙам итте. Тамашаны режиссер Гөлсәсәк Игебаева һәм мөхәррир Асия Шаһмина әҙерләгән.
 Шулай итеп, бәйге номинацияларына Айгизә Вәлиева (""Халыҡсан тауыш""), Арыҫлан Ҡырымсурин (""Иң ҡыйыу башҡарыусы""), Диана Бәҙретдинова (""Эстрадабыҙ өмөтө"") һәм Айзель Әҙелбаева (""Иң һөйкөмлө башҡарыусы"") лайыҡ булды. Өсөнсө урын хужалары булып Сәйҙә Гәрәйшина (Өфө ҡалаһы), Артур Асҡаров һәм Сәлим Ғөбәйҙуллин (Хәйбулла районы) танылды. Икенселектә — Илештән Илнар Ғилметдинов һәм Хәйбулланан Гөлдәр Аллабирҙина булһа, беренсе урынға Әбйәлилдән Ринат Ғаззалов сыҡты. Ә конкурстың төп призы —гран при Миәкә яҡтарына юлланды, сөнки йәш таланттар араһында Искәндәр Тажетдиновҡа етеүсе булманы.
 ","
	Йома, 21 декабрь 2018",Яңылыҡтар,Na
https://kulturarb.ru/ba/news/bөtә-rәsәj-teatr-marafony-marshrutynda-өfө-ҡalaһy-la-bar,  Бөтә Рәсәй театр марафоны маршрутында Өфө ҡалаһы ла бар ,Na,"

«Башинформ» мәғлүмәт агентлығы хәбәр итеүенсә, Өфө Бөтә Рәсәй театр марафоны маршрутына индерелгән. Саралар Волга буйы федераль округы театрҙарында 20 апрелдән 6 июнгә тиклем уҙғарыла.
Бөтә Рәсәй театр марафоны 2019 йылдың 18 ғинуарында Владивостокта башлана. Марафонда ҡатнашҡан театрҙар һаны 93-тән кәм түгел, саралар һаны — 700-ләгән. Марафон ноябрҙә Калининградта тамамлана.
Театр марафоны ваҡиғалары онлайн режимында күрһәтелеп бара. Уны илебеҙҙәге 30 миллионға яҡын кеше ҡарай ала. Мәҙәниәтте, спортты һәм туризмды үҫтереү мәсьәләләре буйынса Бөтә Рәсәй кәңәшмәһендә мәҙәниәт министры урынбаҫары Павел Степанов ошо хаҡта хәбәр итте.
Театрҙың икенсе төбәккә сәфәре барышында уның репертуарынан иң яҡшы спектаклдәр күрһәтелә, фотокүргәҙмәләр, билдәле актерҙарҙың, режиссерҙарҙың һәм театр етәкселәренең оҫталыҡ дәрестәре ойошторола. Бынан тыш, Театр йылы символы тантаналы рәүештә илдең 85 төбәге буйлап күсеп йөрөргә һәм Театр марафонын асыу тантанаһында округтың билдәле театр эшмәкәрҙәренә тапшырылырға тейеш.
 ","
	Йома, 21 декабрь 2018",Яңылыҡтар,Na
https://kulturarb.ru/ba/news/ғafuri-rajonynyda-niyaz-abdulhaҡ-uly-mәzhitovtyң-yaҡty-iҫtәlegenә-arnalғan-hәter-kisәһe-үtte, Ғафури районыныда Нияз Абдулхаҡ улы Мәжитовтың яҡты иҫтәлегенә арналған Хәтер кисәһе үтте ,Na,"

“Табын” гәзите хәбәр итеүенсә, 14 декабрҙә Ғафури районының Красноусол район мәҙәниәт һарайында мәшһүр ғалим-археолог, Бөтә донъя башҡорттары ҡоролтайы Башҡарма комитетының тәүге рәйесе, Башҡортостан Республикаһының атҡаҙанған фән эшмәкәре, Салауат Юлаев ордены кавалеры, академик, профессор, ғөмүмән, бөйөк шәхес Нияз Абдулхаҡ улы Мәжитовтың яҡты иҫтәлегенә арналған Хәтер кисәһе үтте.
Мәҙәниәт һарайы фойеһында бай йөкмәткеле күргәҙмәләр ойошторолған.  Был мәртәбәле сараға Бөтә донъя башҡорттары ҡоролтайы Башҡарма комитетының рәйесе Данир Әхмәҙи улы Ғәйнуллин, район хакимиәте башлығы Фәнзил Фәйез улы Сыңғыҙов, ""Табын ырыуҙары берләшмәһе” төбәк-ара йәмәғәт ойошмаһы рәйесе Ниязбай Булатбай улы Сәлимов, тележурналист Шәүрә Ғәббәс ҡыҙы Ғилманова, дәүләт хеҙмәте ветераны Флүр Сәмиғулла улы Ғафаров, журналист, яҙыусы Фәрит Назар улы Вахитов, апалы-энеле Өфөләге ""Табын” яҡташтар йәмғиәте рәйесе Рәйлә Рәшит ҡыҙы һәм йәмәғәт эшмәкәре, һәүәҫкәр тарихсы Азамат Рәшит улы Урманшиндар, филология фәндәре кандидаты, БДПУ доценты Зөләйха Хәбибуллина, ""Республика Башкортостан” рес-публика баҫмаһы бүлек мөдире Марат Мөхәмәт улы Әминев, Нияз Абдулхаҡ улының бер туған ҡустыһы Винер Абдулхаҡ улы Мәжитов, еҙнәһе, уҡытыусы-ветеран Роберт Мәғүб улы Бәширов, шулай уҡ ""Боронғо Өфө” республика тарихи-мәҙәни музей-ҡурсаулығы директоры Гәүһәр Тимерхан ҡыҙы Батталова һәм башҡа мәртәбәле ҡунаҡтар, уҡыусылар, уҡытыусылар, районыбыҙ ауылдарынан вәкилдәр килде.
Шығырым тулы мәҙәниәт һарайының тамаша залында энә төртөр урын да булманы. Нияз Мәжитовтың тыуған ауылы Туғайҙан булған, Сәйетбаба ауылы мәсете имамы Рәйес хәҙрәт Вахитов сараға фатиха биреп, Нияз Абдулхаҡ улы рухына Ҡөрьән аяттары уҡып доға ҡылғандан һуң, ҡурайсылар һәм йырсы Р.Ҡотдосов халҡыбыҙҙың мәшһүр ""Урал” йыр-моңон яңғыратты. Сараны асып, уны алып барыусы Ғафури районы ""Табын ырыуҙары” ойошмаһы етәксеһе Ғәлинур Ҡалмырҙин тәүге һүҙҙе район хакимиәте башлығы Фәнзил Сыңғыҙовҡа бирҙе.
 Фәнзил Фәйез улы БДУ-ның тарих факультетында уҡыған ваҡытта олуғ шәхес - Нияз Абдулхаҡ улының шәкерте булыуын, тап уның археология буйынса лекцияларын тыңлау бәхетенә ирешеүен, имтихан тапшырыуы хаҡындағы хәтирәләре менән уртаҡлашты, уның менән ғорурланыуын белдерҙе һәм райондың социаль-иҡтисади хәленә байҡау яһаны. -Нияз Абдулхаҡ улы Мәжитов Башҡортостандың күренекле ғалимдар плеядаһын үҫтереүсе булып тора. Уның менән бер рәттән Жәлил Кейекбаев, Раил Кузеев, Әнүәр Әсфәндийәров һәм башҡа ғалимдар башҡорт гуманитар фәненә нигеҙ һалдылар. Билдәле археолог, ғалим, йәмәғәт эшмәкәре Н.Мәжитовтың китеүенән археологияның бер эпохаһы һүнеп ҡалғандай булды. Ул Көньяҡ Уралдың боронғо ҡомартҡыларын табып тикшереүҙә, күп экспедицияларҙа ҡатнашты. БДУ студенттары менән Ғафури районының Ҡаранйылға, Туғай ауылдары янында ҡурғандар тапты һәм беҙ ҙә тарих факультеты студенттары булараҡ, уның менән ҡаҙыныу эштәрендә ҡатнаша инек. Нияз Абдулхаҡ улының һәр ваҡыт эше күп булыуға ҡарамаҫтан, барыһына ла өлгөрөргә, һәр кемгә ярҙам ҡулы һуҙырға әҙер тора ине. Бер ваҡытта ла еңел юлды эҙләмәне. Бөгөн ғалимдың эшен ҡыҙы Әлфиә Нияз ҡыҙы дауам итә. Ысынлап та, Н.Мәжитов матур, бай һәм емешле ғүмер юлы үтте һәм тарихи фән өлкәһендә яҡты эҙ ҡалдырҙы. Беҙ, уның яҡташтары, бөйөк ғалим менән хаҡлы рәүештә ғорурланабыҙ һәм исеме мәңге хәтеребеҙҙә булыр, - тине сығышын йомғаҡлап Фәнзил Фәйез улы. Артабан һүҙ Н.Мәжитовтың арҡаҙашы, фекерҙәше Ниязбай Сәлимовҡа бирелеп, ул Н.Мәжитовтың хеҙмәттәрен барланы, хәтирәләре менән уртаҡлашты. Ниязбай Булатбай улы академик Н.Мәжитовтың исемен мәңгеләштереү йәһәтенән Өфө ҡалаһында, Красноусол, Сәйетбаба, Имәндәш ауылдарында уның исемендәге урамдар булдырыу, Красноусол башҡорт гимназия-интернатына олуғ шәхестең исемен биреү тәҡдимен әйтте.  Бөтә донъя башҡорттары ҡоролтайы Башҡарма комитеты рәйесе Данир Ғәйнуллин һүҙ алып, Нияз Мәжитовты үҙ дәүерендә Башҡортостандың тарихын археологик ҡомартҡыларҙан, ер ҡуйынынан алып, беҙҙең ерлегебеҙҙе, бында борон-борондан йәшәгәнебеҙҙе иҫбат иткән бөйөк шәхес ул, тине.
Нияз Мәжитовтың ауылдашы – тележурналист, Имәндәш ауылында тыуып үҫкән Шәүрә Ғилманова, ""Боронғо Өфө” ҡурсаулығы директоры Гәүһәр Батталова, яҡташтарыбыҙ Рәйлә Урманшина, Зөләйха Хәбибуллина, Имәндәш ауылынан Рәмилә Мәхмүтованың сығыштары ла иғтибар менән тыңланды. Ҡустыһы Винер Мәжитов иһә ғаиләләге 8 бала (5 ҡыҙ, 3 малай, бөгөн 4-һе иҫән) араһында иң кесеһе һәм 77 йәштә, иң өлкәне Рауза апайҙары 97 йәштә булыуын бәйән итте, ағаһының ябай, тырыш булыуын билдәләп, уның тураһында яҡты хәтирәләре менән уртаҡлашты. Һәм ағайҙарын ошолай ололоҡлауҙары өсөн барыһына ла рәхмәт әйтте. 
 ""Табын ырыуҙары” йәмәғәт ойошмаһы инициативаһы, район хакимиәтенең бөгөнгө башлығы тырышлығы менән үткән сараны йомғаҡлап, Ғәлинур Ҡалмырҙин һүҙ алып: ""Минеңсә, Нияз Абдулхаҡ улының шәхес масштабын, башҡарған эштәренең әһәмиәтен әле беҙ аңлап та бөтмәйбеҙ. Уның хеҙмәттәренең баһаһы киләсәктә тағы ла юғарыраҡ буласаҡ, быға иманым камил. Шуныһы ҡыуандыра, уның төп шөғөлө – археология өлкәһендәге хеҙмәтен дауам итеүселәр бар"", - тине ул. Нияз Мәжитовтың яҡты исемен мәңгеләштереү йәһәтенән дә ныҡышмалы эшләргә кәрәклеген белдерҙе. Һәм шатлығы менән дә уртаҡлашты: йыйын алдынан Красноусол башҡорт гимназия-интернаты директоры урынбаҫары үҙҙәрендә йыйылыш үткәрелеп, академик Н.Мәжитовтың исемен биреүгә бер төптән тауыш биреүҙәрен белдергән. Ғ.Ҡалмырҙин гимназияның тергеҙеләсәк китапханаһына һәм аяҡҡа баҫтырыласаҡ музейына төрлө китаптар, шул иҫәптән Н.Мәжитовтың эҙләнеүҙәренән торған эксклюзив баҫмаларҙы тапшырҙы. Һәм Нияз Абдулхаҡ улына булған сикһеҙ ихтирамын шиғыр юлдары аша әйтеп, сығышын тамамланы. Хәтер кисәһе Ғафури Гимны менән тамамланды. Сараны район мәҙәниәт һарайы артистарының, уҡыусыларҙың, Имәндәш ағинәйҙәренең сығыштары биҙәне. 14 декабрҙә  республикала Башҡорт теле көнө билдәләнде. Сараның тап ошо көндә уҙғарылыуы ҙур мәғәнәгә эйә ине һәм районда башҡорт телен уҡытыу мәсьәләһе лә күтәрелде. Хәтер һәм ҡәҙер кисәһе тамамланғас, мәҙәниәт һарайы фойеһында ҙурлап мөбәрәк Мәүлит байрамы уҙғарылды.   

 ","
	Йома, 21 декабрь 2018",Яңылыҡтар,Na
https://kulturarb.ru/ba/news/bөgөn-kүrenekle-aktrisa-bәҙәr-josopovanyң-tyuyuyna-117-jyl, Бөгөн күренекле актриса Бәҙәр Йосопованың тыуыуына 117 йыл ,Na,"

Бөгөн  башҡорт  милли  театрында  тәүге  актрисаларҙың  береһе  Бәҙәр  Йосопованың  тыуыуына 117 йыл. Бәҙәр Әхмәт ҡыҙы Йосопова -театр‑йәмәғәт эшмәкәре. РСФСР-ҙың атҡаҙанған, Башҡорт АССР-ҙың халыҡ һәм атҡаҙанған артисткаһы. Театр эшмәкәрҙәре союзы ағзаһы. Башҡорт театрына нигеҙ һалыусыларҙың һәм тәүге актрисаларҙың береһе.
Йосопова Бәҙәр Әхмәт ҡыҙы 1901 йылдың 21 декабрендә Ырымбур губернаһы Орск өйәҙенең  Орск ҡалаһында тыуған.
1916 йылда «Йәмғиәти хәйриә» идаралығы ҡарамағындағы «Йәштәр союзы» (урыҫ. «Союз молодёжи») эргәһендәге һәүәҫкәр театр сәхнәһендә «Юғалған ҡатын» (урыҫ. «Потерянная женщина») драматик этюдында Люси псевдонимы менән тәүге тапҡыр сығыш яһай. 1918 йылда Орскта Мирхәйҙәр Фәйзинең «Ауыл байрамы» пьесаһында төп роль булған Мәғрүфкамалды башҡара. Ғәлиәбаныу («Ғәлиәбаныу», М. Фәйзи) ролен тәүге башҡарыусы. Барлығы 120‑нән ашыу төрлө пландағы ролдәр башҡара. Шулай уҡ ҡобайырҙар, башҡорт халыҡ йырҙары һәм бейеүҙәре менән концерттарҙа ҙәм спектаклдәрҙә сығыш яһай. Бөйөк Ватан һуғышы осоронда фронтта концерттар менән сығыш яһай.
Ижад юлында башҡарған төп ролдәре: Ғәлиәбаныу («Ғәлиәбаныу», М. Фәйзи), Мәғрүфкамал («Ауыл байрамы», М. Фәйзи),Әминә («Салауат», В. Мортазин-Иманский), Елизавета («Ҡарағол», Д. Юлтый), Таңһылыу («Ашҡаҙар», М. А. Буранғолов), Анна Андреевна («Ревизор», Н. В. Гоголь), Кручинина («Ғәйепһеҙ ғәйеплеләр» — «Без вины виноватые», А. Н. Островский), Огудалова («Бирнәһеҙ ҡыҙ» — «Бесприданница», А. Н. Островский), Эмилия («Отелло», У. Шекспир), Любовь Яровая («Любовь Яровая», К. А. Тренёв), леди Мильфорд («Мәкер һәм мөхәббәт» — «Коварство и любовь», Ф. Шиллер), Лушка («Күтәрелгән сиҙәм» — «Поднятая целина», М. А. Шолохов), Үлмәҫбикә («Һаҡмар», С. М. Мифтахов), Кубра («Ҡаһым түрә, йәки 1812 йыл», Б. Бикбай), Елена Кошевая («Йәш гвардия» — «Молодая гвардия», А. А. Фадеев), Масрура («Ҡара йөҙҙәр», М. Ғафури), Сәрби («Башмаҡтар», Х. К. Ибраһимов), Шәмсинур («Ул ҡайтты», Ә. Ҡ. Атнабаев) һ. б.
Бүләктәре һәм маҡтаулы исемдәре: Башҡорт АССР-ының халыҡ артискаһы, РСФСР-ҙың атҡаҙанған артискаһы, Башҡорт АССР-ының атҡаҙанған артискаһы, Хеҙмәт Ҡыҙыл Байраҡ ордены кавалеры, «Почёт Билдәһе» ордены кавалеры.
2002 йылда Өфөләге Актёрҙар йортона Бәҙәр Йосопова исеме бирелгән.Өфөлә Бәҙәр Йосопова йәшәгән йортҡа мемориаль таҡтаташ ҡуйылған. Башҡортостан Республикаһы Театр эшмәкәрҙәре союзы тарафынан Бәҙәр Йосопова исемендәге премия булдырылған.

 ","
	Йома, 21 декабрь 2018",Яңылыҡтар,Na
https://kulturarb.ru/ba/news/samrau-balalar-teatr-studiyaһy-ҡaldyrma-әsәj-әҫәre-bujynsa-mini-spektakl-tәҡdim-itә,"   «САМРАУ» балалар театр студияһы  ""Ҡалдырма, әсәй!"" әҫәре буйынса мини-спектакль тәҡдим итә ",Na,"

Мәжит Ғафури исемендәге Башҡорт дәүләт драма театры эргәһендә эшләп килгән ""Самрау"" балалар театр студияһы тамашасыларҙы, дуҫтарҙы, атай-әсәйҙәрҙе ҙур концертҡа саҡыра.
25 декабрь көнө 18:00 сәғ. ""Самрау"" балалар театр студияһы Айгиз Баймөхәмәтовтың ""Ҡалдырма, әсәй!"" әҫәре буйынса мини-спектакль тәҡдим итә.
Балалар сәхнәлә үҙҙәренең тәүге аҙымдарын яһап өлгөргән дә инде. Мәҫәлән, театрҙың репертуарында барған “Ҡаһым түрә”, “Февраль.Буран…”, “Мулла”, “Ай тотолған төндә, “Руди - never off” , “Ике төш”, “Нәркәс”, “Шәүрәкәй”, исемле сәхнә әҫәрҙәрендә ҡатнашҡан йәш артистар. Хатта студияла шөғөллөнеүсе Ильназар Әхмәтйәнов коллектив менән бергә үҙенең тәүге ижади сәфәренә лә сыҡты - Ҡазан ҡалаһында уҙған гастролдәргә барҙы. Бейеү буйынса ла йәш артистар еңеү яуланылар - “Китапты бейеп күрһәтәбеҙ” исемле асыҡ республика конкурсында “Урал батыр” эпосы буйынса ҡуйылған бейеү өсөн I урынға лайыҡ булдылар.
Студияла ижади тормош гөрләй, йәш артистар аҙнаһына ике тапҡыр үҙҙәренең уҡытыусылары менән осрашыуға, мауыҡтырғыс дәрескә, танылған сәхнә артистары менән йәнә аралашырға, тип театрға ашыға.
Тамашасыларҙы йәш артистар ҙур тулҡынланыу менән көтә.
Спектаклгә рәхим итегеҙ!
 ","
	Йома, 21 декабрь 2018",Яңылыҡтар,Na
https://kulturarb.ru/ba/news/sibaj-tarih-һәm-tyuғan-yaҡty-өjrәneү-muzejynda-arҡajym-byuattar-asha-ҡarash-tigәn-kүrgәҙmә-asyla,  Сибай тарих һәм тыуған яҡты өйрәнеү музейында «Арҡайым. Быуаттар аша ҡараш» тигән күргәҙмә асыла ,Na,"

21 декабрь 11. 00 сәғәттә Сибай тарих һәм тыуған яҡты өйрәнеү музейында Силәбе өлкәһенең Арҡайым музей-ҡурсаулығы фондынан тәүге тапҡыр «Арҡайым. Быуаттар аша ҡараш» тигән күргәҙмә асыла. Уны 20 февралгә тиклем ҡарап буласаҡ.
Арҡайым — Көньяҡ Уралда табылған торлаҡ нығытмаһы, хужалыҡ итеү майҙаны һәм ҡәберлеге булған археологик комплекс.
1987 йылда Көньяҡ Урал далаларында иң боронғо цивилизацияларҙың береһенә ҡараған «ҡалалар иле» табылғайны. Арҡайым Англияның боронғо Стоунхендж обсерваторияһына оҡшаған. Был асыш XX быуаттың һуңғы ике тиҫтә йылындағы археологик сенсация булды. Янында урынлашҡан элекке башҡорт ауылы исемен алып, ғалимдар уны «Арҡайым» тип исемләне. Хәҙерге көндә әлеге урындар музей-ҡурсаулык дәрәжәһендә, унан донъяның төрлө тарафтарынан экскурсияға килгән кешеләр ағымы өҙөлмәй. Музей-ҡурсаулыҡтың даны — б. э. т. III—II мең йыллыҡҡа ҡараған Арҡайым нығытмаһы һәм некрополе. Арҡайым Уралдың көнсығыш һырттары буйлап төньяҡтан көньяҡҡа — 400, көнбайыштан көнсығышҡа ҡарай 100—150 саҡрымға һуҙылған. Әлеге көндә Башҡортостандың көньяҡ-көнсығышында һәм Силәбе өлкәһе көньяғының ҙур ғына майҙанында Арҡайым цивилизацияһына ҡараған 21 ҡаласыҡ асылған. Уларҙың яҡынса йәше — 4000 йыл.
Тикшеренеүселәр шуныһына хайран ҡала: Арҡайымды кешеләр ҡапыл ташлап киткән, бынан һуң унда ҙур янғын сығып, ҡала янып бөткән. Ҡалаларҙағы ҡоролмалар ағас менән үҙенән-үҙе цементҡа әйләнә торған ләмдән төҙөлгән. Ә күмергә әйләнгән ағас быуаттар буйына һаҡлана ала. Әллә нисә мең йыллыҡ үткәс ғәжәп ҡалаларҙы асыуға ошо булышлыҡ итә лә инде. Кешеләрҙең ҡаланы ҡапыл ғына ташлап китмәгәнен, уларҙың үҙҙәре менән барлыҡ кәрәк-яраҡтарын да алып китеүен асыҡлай ғалимдар. Улар фекеренсә, арҡайымдар ут ғәрәсәте хаҡында алдан иҫкәртелгән һәм хәүефһеҙ урынға күсеп киткән булырға тейеш. Был иһә унда йәшәгән халыҡтың һәләкәттәрҙе алдан күрергә һәләтле булыуҙары хаҡында һығымтаға килтерә. Тимәк, арҡайымдар үҙенсәлекле белемгә эйә булған, тигән һүҙ. Ғалимдар фаразлауынса, кешелектең иң боронғо тарихы тап Урал менән бәйле.
 ","
	Кесе йома, 20 декабрь 2018",Яңылыҡтар,Na
https://kulturarb.ru/ba/news/mәzhit-ғafuriҙyң-memorial-jort-muzejynda-duҫ-bulajyҡ-kitabynyң-isem-tujy-үtte, Мәжит Ғафуриҙың мемориаль йорт-музейында “Дуҫ булайыҡ” китабының исем туйы үтте  ,Na,"

18 декабрҙә БР Милли әҙәбиәт музейының филиалы булған Мәжит Ғафуриҙың мемориаль йорт-музейында Башҡортостандың З. Биишева исемендәге “Китап” нәшриәтендә халыҡ яҙыусыһы Зәйнәб Биишеваның күптән түгел генә донъя күргән “Дуҫ булайыҡ” китабының исем туйы үтте. 
Сарала ҡатнашҡан билдәле шәхестәр - Башҡортостандың халыҡ шағиры Ҡәҙим Аралбай, Халыҡ яҙыусыһы Таңсулпан Ғарипова, әҙибәнең улы - химия фәндәре докторы, профессор Тельман Әминев, “Китап” нәшриәте директоры Илһам Йәндәүләтов, БР милли әҙәбиәт музейы директоры Гөлдәр Моратова, билдәле прозаик, Салауат Юлаев исемендәге дәүләт премияһы лауреаты Ринат Камал әҙибәнең башҡорт һәм Рәсәй әҙәбиәтендә тотҡан урыны, ""Дуҫ булайыҡ"" повесының яҙылыу тарихы, теге йәки был ҡәләм оҫтаһының ижад биографияһында Зәйнәб Абдулла ҡыҙының тотҡан роле, әҙибәнең ижади мираҫын һаҡлау һәм мәңгелләштереү проблемалары тураһында һөйләнеләр.
Ә Көньяҡ Рәсәй дәүләт техник университеты профессоры Тельман Ғәзиз улы Әминев һөйөклө әсәһе тураһында иҫтәлектәре менән уртаҡлашты.
Сарала ҡатнашҡан Ф. Мостафина исемендәге 20-се Өфө ҡала башҡорт гимназияһының 6-сы класс уҡыусылары (класс етәксеһе - Гөлдәр Шамил ҡыҙы Сабитова) ҡунаҡтарға үҙҙәрен ҡыҙыҡһындырған һорауҙар бирҙе. Улар өсөн шулай уҡ Мәжит Ғафури музейы буйлап экскурсия ойошторолдо.
Кисәнең аҙағында әҙибәнең рухына бағышлап ""Ҡөръән-Кәрим""дән аят-сүрәләр уҡылды.
 
 ","
	Кесе йома, 20 декабрь 2018",Яңылыҡтар,Na
https://kulturarb.ru/ba/news/bashҡort-dәүlәt-ҡursaҡ-teatry-balalarғa-yaңy-jyl-әkiәte-tәҡdim-itә, Башҡорт дәүләт ҡурсаҡ театры балаларға яңы йыл әкиәте тәҡдим итә ,Na,"

Бөгөн, 20 декабрҙә Башҡорт дәүләт ҡурсаҡ театрында ""Уйынсыҡтарҙың тылсымлы мажаралары"" тигән спектакль премьераһы була. Театрҙа яңы йыл марафонына старт бирелә.
Спектакль ҡуйыр өсөн Силәбе өлкәһенән ижади команда саҡыртылған: режиссер Борис Ходырев, рәссам Андрей Степанов һәм композитор Сергей Моисеев. Башҡорт дәүләт ҡурсаҡ театры бер нисә тапҡыр ошо составта ижади төркөм менән «Сказка синего моря» «Здравствуйте, или будьте вежливы» спектаклдәрен сәхнәләштергәйне. 
 Спектакль башданыр алдынан театрҙың фойеһында йыл символы-сусҡалар менән Яңы йыл тамашаһы ойоштороласаҡ. Ул оҙайлы ялдар тамамланғансы, 8 ғинуарға тиклем дауам итә.
 
 ","
	Кесе йома, 20 декабрь 2018",Яңылыҡтар,Na
https://kulturarb.ru/ba/news/opera-jyrsyһy-ajgөl-әhmәtshina-kovent-garden-korol-sәhnәһendә-syғysh-yaһany,   Опера йырсыһы Айгөл Әхмәтшина Ковент-Гарден Король сәхнәһендә сығыш яһаны ,Na,"

Айгөл ӘхмәтшинаКовент-Гарден Король театрында Бизеның ""Кармен"" операһындағы уңышлы сығыш яһаны. Данлыҡлы опера Лондон сәхнәһендә ҡуйылды. 22 йәшлек яҡташыбыҙ унда былтыр Мерседес партияһын башҡарһа, быйыл уға ышанып төп ролде тапшыралар.
Айгөл Ковент-Гарден Король опера һәм балет театрына бынан ике йыл элек саҡырылды. Уны театр тарихындағы иң йәш солист тип атайҙар, сөнки бында 25 йәштән генә эшкә алалар.
""Әлегә был хәл минең менән булдымы - аңлап етә алмайым. Хатта тамашасылар алҡышланымы-юҡмы икәнлеген хәтерләмәйем. Ошо хаҡта әйткәйнем, миңә алҡыштар яҙмаларын ебәрә башланылар"", тип тәьҫораттары менән уртаҡлаша йырсы.
 
 ","
	Кесе йома, 20 декабрь 2018",Яңылыҡтар,Na
https://kulturarb.ru/ba/news/bashҡortostan-dәүlәt-koncert-zalynda-tөp-yaңy-jyl-bajramy-tamashaһy-uҙa,  «Башҡортостан» дәүләт концерт залында төп Яңы йыл  тамашаһы уҙа ,Na,"

21 декабрҙә «Башҡортостан» дәүләт концерт залында Яңы йыл шыршыһы уҙғарыла. Республиканың төп шыршыһына «Киреһенсә Яңы йыл» тигән тамаша әҙерләгәндәр.
Сараны ойоштороусылар хәбәр буйынса, байрамға780 бала — уҡыу алдынғылары, олимпиада һәм спорт ярыштары еңеүселәре, художестволы үҙешмәкәрлек фестивалдәре лауреаттары саҡырылған.
Балаларҙы шат клоундар, шыршы тирәләй флешмоб, яңы йыл фотозоналары, күләмле декорациялар, сағыу костюмдар, 3D-проекция, яңы йыл тамашаһы көтә.
«Киреһенсә Яңы йыл» тамашаһын балалар көн һайын 2019 йылдың 7 ғинуарына тиклем ҡарай аласаҡ.
 ","
	Кесе йома, 20 декабрь 2018",Яңылыҡтар,Na
https://kulturarb.ru/ba/news/bash-ҡalala-shayandar-һәm-tapҡyrҙar-ligaһy-sirek-final-ujyndary-үtә,  Баш ҡалала Шаяндар һәм тапҡырҙар лигаһы сирек финал уйындары үтте ,Na,"

16 декабрҙә баш ҡалала Шаяндар һәм тапҡырҙар лигаһы сирек финал уйындары үтте. Был көсөргәнешле уйында ""Бер минут"" командаһы еңеүсе булып сыҡты. Нөктә.ru лайыҡлы икенсе урын алды.
Шаяндар һәм тапҡырҙар лигаһы 6 йыл элек ойошторола. Фестивалдә Өфө, Сибай, Стәрлетамаҡ, Нефтекама ҡалалары, Баймаҡ, Дыуан. Учалы, Салауат, Ғафури, Мәсетле һәм Ҡыйғы райондары командалары көс һынашты. Иң яҡшылары ярым финалға сыҡты.
Башҡорт асыҡ КВН лигаһына 6 йыл дауамында уйындарға 10 меңдән ашыу кеше килгән, 2 меңдән ашыу егет һәм ҡыҙ сәхнәгә сығып шаяртыу оҫталыҡтарын күрһәткән.
 ","
	Шаршамбы, 19 декабрь 2018",Яңылыҡтар,Na
https://kulturarb.ru/ba/news/tөrkiәlә-mәhmүt-ҡashғari-isemendәge-halyҡ-ara-hikәjәlәr-konkursynda-fәrzәnә-aҡbulatova-ikense-uryn-aldy, Төркиәлә Мәхмүт Ҡашғари исемендәге Халыҡ-ара хикәйәләр конкурсында Фәрзәнә Аҡбулатова икенсе урын алды ,Na,"

Төркиәлә Мәхмүт Ҡашғари исемендәге Халыҡ-ара хикәйәләр конкурсы еңеүселәрен бүләкләнеләр. Сара Кастамону ҡалаһында үтте. Билдәле журналист һәм яҙыусы Фәрзәнә Аҡбулатова ижади ярышта икенсе урын алды. 
- Бик шатмын. Бүләкләү тантанаһында ""Төрксой"" халыҡ-ара ойошмаһы вәкилдәре лә булды. Башҡортостан менән ҡыҙыҡһындылар. Әҙәбиәт һәм мәҙәниәт халыҡтар араһында дуҫлыҡ ептәрен нығытыуға булышлыҡ итер.  
Фәрзәнә Фәтих ҡыҙы Аҡбулатова -башҡорт журналисы һәм шағиры, Рәсәйҙең һәм Башҡортостандыңжурналистар һәм яҙыусылар союздары ағзаһы, Шәйехзада Бабич исемендәге дәүләт республика йәштәр премияһы лауреаты, Башҡортостандың атҡаҙанған матбуғат һәм киң мәғлүмәт хеҙмәткәре.
Фәрзәнә Фәтих ҡыҙы Аҡбулатова 1960 йылдың 1 февралендә  Хәйбулла районы Үрнәк ауылында тыуған.
Ғәлиәхмәт урта мәктәбендә белем ала. Артабан Өфөләге 2-се педагогия училищеһының художество-графика бүлегендә уҡый. 1987 йылда Мәскәү дәүләт университетының журналистика факультетын тамамлағас, «Башҡортостан» гәзите редакцияһына эшкә ҡайта. 1991 йылда Башҡортостан телерадиокомпанияһының «Ижад» берекмәһенә эшкә саҡырыла. Әлеге мәлдә «Юлдаш» радиоһында мөхәррир һәм «Сәхнәгә арналған ғүмер», «Әҙип һәм заман» һәм башҡа тапшырыуҙарҙы алып барыусы[2].
Фәрзәнә Аҡбулатованың «Атай икмәге», «Зәңгәр ҡаялар» исемле һәм башҡа китаптары донъя күрҙе. Тәүгеһендә хикәйәләр тупланған булһа, әҙиптең икенсе йыйынтығында «Ҡорбанлыҡ йәки ябай ғына алыш-биреш», «Тәгәрмәс ҡала йәки донъя кендеге» тигән фантастик повестары һәм яңы хикәйәләре урын алған. «Атай икмәге» китабы өсөн уға 1995 йылда Башҡортостан Республикаһының Шәйехзада Бабич исемендәге йәштәр дәүләт премияһы бирелде.

 ","
	Шаршамбы, 19 декабрь 2018",Яңылыҡтар,Na
https://kulturarb.ru/ba/news/iglin-tauyshy-konkursy-dauam-itә, Иглин тауышы конкурсы дауам итә ,Na,"

Иглин район үҙәгендә популяр федераль телепроектҡа оҡшаш бәйгенең икенсе этабы үтте. Сарала ҡатнашыусыларҙың һәләттәрен сәнғәт мәктәбе уҡытыусылары, үҙешмәкәр ансамблдәр етәкселәре баһаланы. Мәҙәниәт йорто сәхнәһенә утыҙ өс вокалист сыҡты.
Улар ноябрҙә тәүге һайлап алыу турын уңышлы үтеп, остаздар – көслө музыканттар менән етди әҙерлек эше алып бара. Конкурс талаптарына ярашлы, барыһы ла сәхнәлә тере тауышҡа йырланы. Иглиндәр йәнә тыуған ерен данлап, сәнғәткә ғашиҡ булыуын күрһәтте.
Икенсе этапты уңышлы үткән конкурсанттар декабрь аҙағында йәнә осраша. Көсөргәнешле бәйге көтөлә. Жюри ағзалары билдәләүенсә, ""Иглин тауышы"" яңы таланттар асҡан. Иң кесе ҡатнашыусыға биш кенә йәш булһа, иң өлкәне һикһән биш йәшен тултырған. Сарала ҡатнашыусылар мәктәптән, эштән һуң, мәҙәниәт йортонда репетицияларға йыйылып, үҙ-ара дуҫлашып та бөткән.
 ","
	Шаршамбы, 19 декабрь 2018",Яңылыҡтар,Na
https://kulturarb.ru/ba/news/bajmaҡta-ruh-ҡosho-isemle-shiғriәt-bajramy-үtte, Баймаҡта “Рух ҡошо” исемле Шиғриәт байрамы үтте ,Na,"

Йыл башынан Баймаҡ телевидениеһы тарафынан иғлан ителгән “Рух ҡошо” проекты шиғриәтте яратҡан, үҙҙәре ижад иткән шиғри күңеллеләрҙе бергә туплап ҡына ҡалманы, ә һүҙ ҡәҙерен белеүселәр өсөн оло бер Шиғриәт байрамын да бүләк итте. 
 “Рух ҡошо” проектында төрлө йәштәге 67 бәйгесе ҡатнашты, улар яңғыҙ, парлы һәм трио рәүешендә сығыш яһаны. Араларында яҡташ шағирҙарҙың да, үҙҙәре ижад иткән шиғырҙар ҙа яңғыраны.
  Ә бына Өфөнән шағирҙар Әхмәр Үтәбай, Лилиә Ҡәйепова, Фирүзә Абдуллиналар хатта үҙҙәре үк байрамға килеп, сараға йәм өҫтәне.
 “Рух ҡошо” барыһын да рухландырҙы, илһам һәм дәрт бирҙе, яңы ижадҡа этәрҙе. Проект авторы, шағирә һәм журналист Айгөл Иҙелбаева әйтеүенсә, проект Илгизәр Бураҡаевтың “Рух ҡошо” исемле риүәйәте нигеҙендә алынған, телевидение хеҙмәткәрҙәре тарафынан ҡыҫҡаса фильм төшөрөлгән, экрандан йыл дауамында барған бәйгеселәрҙең сығыштары күрһәтелгән. Киләсәктә лә был проект дауам ителер, ти уны ойоштороусылар.
 Гран-прины Айбулат һәм Заһит Ғүмәровтар яуланы.
 ","
	Шаршамбы, 19 декабрь 2018",Яңылыҡтар,Na
https://kulturarb.ru/ba/news/bөgөn-amanat-bashҡort-halyҡ-muzyka-ҡoraldarynda-ujnausylarҙyң-respublika-konkursynyң-gala-koncerty-uҙғaryla, Бөгөн «Аманат» башҡорт халыҡ музыка ҡоралдарында уйнаусыларҙың республика конкурсының Гала концерты уҙғарыла ,Na,"

Бөгөн, 18 декабрҙә Өфөлә III «Аманат» башҡорт халыҡ музыка ҡоралдарында уйнаусыларҙың республика конкурсының Гала-концерты  ойошторола. Бәйге ҡыллы номинациялар — думбыра һәм ҡыл-ҡумыҙ өсөн генә уҙғарылды.
Музыкаль бәйгене ойоштороусылар: Башҡортостандың Мәҙәниәт министрлығы, Хөсәйен Әхмәтов исемендәге Башҡорт дәүләт филармонияһы, Өфө дәүләт сәнғәт институты, Ҡурайсылар союзы.
Конкурста балалар музыка мәктәптәре, балалар сәнғәт мәктәптәре уҡыусылары, балалар ижад йорттары һәм урта дөйөм белем биреү мәктәптәре тәрбиәләнеүселәре, музыка колледжы, Өфө дәүләт сәнғәт институты студенттары һәм профессиональ башҡарыусылар ҡатнаша.
18 декабрҙә Х.Әхмәтов исемендәге Башҡорт дәүләт филармонияһында «Аманат» лауреаттары һәм дипломанттары ҡатнашлығында Гала-концертҡа рәхим итегеҙ! Башлана 19.00 сәғәттә.
            
 ","
	Шишәмбе, 18 декабрь 2018",Яңылыҡтар,Na
https://kulturarb.ru/ba/news/bash-ҡalala-buran-2019-yaңy-jyl-festivale-uҙғaryla, Баш ҡалала «Буран – 2019» яңы йыл фестивале уҙғарыла ,Na,"

24 декабрҙән 31-енә тиклем Өфөлә «Буран – 2019» яңы йыл фестивале үтә.
«Буран – 2019» фестиваленең маҡсаты – ҡала халҡын һәм ҡунаҡтарын хеҙмәтләндереү мәҙәниәтен, сауҙа, йәмәғәт туҡланыуы һәм көнкүреш хеҙмәтләндереүе предприятиелары фасадтарын биҙәүҙең эстетик һәм художестволы кимәлен күтәреү, эргә-тирәләге биләмәләрҙе төҙөкләндереү, витриналарҙы биҙәү.
ФестивальБашҡортостан Республикаһы Өфө ҡалаһы ҡала округының район хакимиәттәре араһында түбәндәге номинациялар буйынса уҙғарыла.
«Боҙ ҡаласығы» – боҙ ҡаласығын биҙәүгә конкурс;
«Әкиәттәгеләй боҙ» – ҡарҙан һәм боҙҙан һындар эшләүгә конкурс;
«Яңы йылса Өфө» – ҡала райондарын матур итеп биҙәүгә конкурс;
«Ҡыш бабай» — парад — Ҡыш бабайҙарҙың район командалары араһында конкурс.
Фестивалгә йомғаҡ 2018 йылдың 31 декабренә тиклем яһала.
Сараны ойоштороусылар – Өфө ҡалаһы хакимиәтенең Мәҙәниәт һәм сәнғәт идаралығы, Коммуналь хужалыҡ һәм төҙөкләндереү идаралығы, Йәшәйеште тәьмин итеү идаралығы, «Ҡала рекламаһы» ойошмаһы.
 ","
	Шишәмбе, 18 декабрь 2018",Яңылыҡтар,Na
https://kulturarb.ru/ba/news/jөrәk-һүҙe-shiғri-bәjgeһeneң-eңeүselәre-gөlnaz-menәn-ruslan-hajsarovtar, «Йөрәк һүҙе» шиғри бәйгеһенең еңеүселәре - Гөлназ менән Руслан Хайсаровтар ,Na,"

«Башинформ» мәғлүмәт агентлығы хәбәр итеүенсә, кисә, 17 декабрҙә Өфөлә «Йөрәк һүҙе» шиғри бәйгеһенең финалы үтте. Башҡорт телен яҡлау һәм һаҡлау маҡсатын ҡуйған үҙенсәлекле һәм сағыу проектта Гөлназ менән Руслан Хайсаровтар еңеүсе булды. Мәжит Ғафури исемендәге Башҡорт драма театрының йәш популяр актерҙары Зөбәржәт Йәнбирҙинаның, Лилиә Һаҡмарҙың һәм Аҫылғужаның шиғырҙарын һөйләне. Улар «Лада — Гранта» автомобилен һатып алыу өсөн сертифат менән бүләкләнде.
Икенсе урынды аталы-ҡыҙлы Азалина менән Фәнил Бүләковтар алды, улар шағир Фәнил Бүләковтың үҙенең шиғырҙарын уҡыны. Өсөнсө урынды уҡыусыһы Эльвина Семёнова менән Ғәлиә Фәйзуллина яуланы. Тамашасылар һөйөүе призы Гөлфирә Әхмәтшина менән Гөлфиә Ғәниеваға эләкте.
Шиғри проект Башҡорт опера һәм балет театрында уҙҙы. Унда башҡорт телендә шиғыр һөйләгән дуэттар ҡатнашты. Сәхнәлә танылған шағирҙар һәм актерҙар, музыканттар һәм журналистар, шиғриәт һөйөүселәр сығыш яһаны. Ғаилә дуэттары күп ине. Финалға сыҡҡан 12 пар араһында билдәле сәнғәт эшмәкәрҙәре байтаҡ булды: сәсәниә Розалиә Солтангәрәева һәм уның улы, скрипкасы Илшат Мөслимов, телевидение алып барыусылары Земфира һәм Гүзәл Байбулдиналар, яҙыусы Айгиз Баймөхәмәтов, актриса Гөлбинә Сафуанова, бейеүсе Марат Яҡупов, алып барыусы Рәзилә Салауатова.
Проектты автор һәм етәксе Наилә Сәфәрғолова, рәссам Альберт Нестеров, режиссер Сулпан Асҡарова, композитор Илшат Яхин, биҙәлеш рәссамы Фәрхәд Ихсанов, видеомонтаж инженеры Әлфиә Арыҫланова әҙерләне. Жюриҙа абруйлы һүҙ сәнғәте оҫталары эшләне.
 ","
	Шишәмбе, 18 декабрь 2018",Яңылыҡтар,Na
https://kulturarb.ru/ba/news/bashҡort-halyҡ-izhadynyң-xv-tomy-donya-kүrҙe," ""Башҡорт халыҡ ижады""ның XV томы донъя күрҙе ",Na,"

«Китап» нәшриәтендә «Башҡорт халыҡ ижады»ның XV томы (мөнәжәттәр) донъя күрҙе.  Был томда халыҡ хәтерендә һаҡланған, хәҙерге көндә лә башҡарыла килгән мөнәжәттәр бирелә. Күпселек материал – телдән, яттан көйләп башҡарылған мөнәжәттәр. Рәсәй Фәндәр академияһы Өфө ғилми үҙәгенең архивында һаҡланған (1960-1970 йылдарҙа яҙып алынған), шулай уҡ төҙөүсе йыйған (1982-2018), һуңғы йылдарҙа фольклорсылар тарафынан экспедициялар ваҡытында (2003-2018) яҙып алынған мөнәжәттәр һүҙе, көйө һәм башҡарыу үҙенсәлектәре берлегендә бирелә. Күп кенә мөнәжәттәрҙә иҫке төркисә әйтелеш, шулай уҡ ерле һөйләш үҙенсәлектәре һаҡлана. Жанр традициялары үҫешен сағылдырыу йәһәтенән аныҡ күрһәткес булған йәдкәр дәфтәрҙәренән алынғандары ла бар. Мөнәжәт көйҙәрен нотаға И. Д. Мөслимов һалды. Томды төҙөүсе һәм инеш мәҡәлә авторы, аңлатмалар, һүҙлек әҙерләүсе филология фәндәре докторы Розалия Солтангәрәева мөнәжәттең генетик, тарихи үҙенсәлектәре, тематикаһы, тәғәйене, үҫеш юлдарына ҡағылышлы һорауҙарҙы асыҡлай. Китаптың текстар өлөшөндә мөнәжәттәрҙең дөйөм төрки ҡулъяҙмалар йәки боронғо дини китаптар мираҫында булғандары түгел, ә башлыса халыҡ хәтерендә, телендә һаҡланған һәм башҡарылғандары, йәғни фольклорлашҡан өлгөләре бирелә. Мөнәжәттәрҙең тел-стиль үҙенсәлектәре күбеһенсә халыҡ һөйләшенә, урындағы диалект үҙенсәлектәренә нигеҙләнеп, иҫке төркисә  «бу», «имдия»,  «ирдия», «сән» (һин), һүҙҙәре һәм киҫәксәләре  менән бирелә. Аңлатмалар өлөшөндә мөнәжәттең ҡыҫҡаса яҙылып алыу тарихы, урыны, информатор паспорты, тексҡа бәйле иҫкәрмәләр урын алған. Һүҙлектә ғәрәп, фарсынан ингән һүҙҙәрҙең тәржемәһе бар. 
 
 ","
	Шишәмбе, 18 декабрь 2018",Яңылыҡтар,Na
https://kulturarb.ru/ba/news/bashҡortostan-kinostudiyaһy-әmir-abdrazaҡovtyң-isemen-jөrөtәsәk, «Башҡортостан» киностудияһы Әмир Абдразаҡовтың исемен йөрөтәсәк ,Na,"

«Башҡортостан Башлығы вазифаһын ваҡытлыса башҡарыусы Радий Хәбиров республика Хөкүмәтенең тейешле ҡарарына ҡул ҡуйған. Документ хоҡуҡи мәғлүмәт порталында баҫылған.
«Башҡортостан» киностудияһына Әмир Абдразаҡовтың исеме биреләсәк.
Абдразаҡов Әмир Ғәбделмән улы — башҡорт театр актёры, кинорежиссёр, сценарист. «Башҡортостан» киностудияһын ойоштороусы һәм уның беренсе директоры. 1961 йылдан СССР Театр эшмәкәрҙәре союзы, 1997 йылдан Рәсәй Кинематографсылар союзы ағзаһы. 
Әмир Ғәбделмән улы Абдразаҡов 1934 йылдың 15 ғинуарында Ырымбур өлкәһе Александровка районы Ҡәйепҡол ауылында тыуған.
1959 йылда А. В. Луначарский исемендәге Дәүләт театр сәнғәте институтын (ГИТИС) О. И. Пыжков һәм Б. В. Бибиков класы буйынса тамамлай һәм актёрлыҡ эшен Мәжит Ғафури исемендәге Башҡорт дәүләт академия драма театрында башлай. Унда 1962 йылғаса эшләй.
1962 йылдан БАССР Министрҙар Советы ҡарамағындағы Телевидение һәм радио тапшырыуҙары комитетына режиссёрлыҡ эшенә күсерелә. Ф. Биишев менән берлектә Яныбай Хамматовтың «Бөртөкләп йыйыла алтын» (1979) һәм Ғәли Ибраһимовтың «Кинйә» романдары буйынса тәүге күп сериялы телевизион нәфис фильмдар төшөрә.
«Башҡортостан» киностудияһын ойоштороуҙа ҡатнаша һәм уның беренсе директоры була.
 
 
 ","
	Шишәмбе, 18 декабрь 2018",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһy-kүstәnәs-isemle-teatrlashtyrylғan-koncert-tәҡdim-itә, Башҡорт дәүләт филармонияһы «Күстәнәс» исемле театрлаштырылған концерт тәҡдим итә ,Na,"

6 ғинуарҙа  Х. Әхмәтов исемендәге Башҡорт дәүләт филармонияһы иҫке йылды оҙатып Яңы 2019-сы йылға аяҡ баҫҡан мәлдә, йырға, моңға битараф булмағандарға үҙенсәлекле программа-«Күстәнәс» тим исемләнгән театрлаштырылған концерт тәҡдим итә.
 Яңы йылда тыуған йәнлелек: балҡыған гирляндалар, сағыу төҫлө шарҙар менән биҙәлгән шыршы - ниндәйҙер бер мөғжизә, әкиәт мөхите тыуҙырған мәлдә эстрадабыҙҙың йондоҙҙары Артур Туҡтағолов, Радик Вәлмөхәмәтов, Әлфиә Юлсурина, Миңзифа Исҡужина, Лилиә Ишемйәрова, Ишморат Илбәков, Венер Сәйфетдинов, Диана Ишниязова, Эльмир Әбүбәкиров, Филүс Ҡалмурзин, Искәндәр Ғәзизов, Регина Баракова, Рифат Шәрәфетдинов, Заһир Иҫәнсурин, Салауат Хәлилов, Рәил Мөрсәлимов, Евгения Цыпина, Артур Шәрипов,  «Арғымаҡ» этно-рок төркөмө, «Көлкө-шоу» эстрада миниатюралары театры үҙҙәренең музыкаль «күсәтнәс»ен һеҙгә бүләк итергә вәғәҙә итә. 

 ","
	Дүшәмбе, 17 декабрь 2018",Яңылыҡтар,Na
https://kulturarb.ru/ba/news/mәshһүr-sәhnә-oҫtaһy-aryҫlan-mөbәrәkovtyң-tyuyuyna-110-jyl-tuldy, Мәшһүр сәхнә оҫтаһы Арыҫлан Мөбәрәковтың тыуыуына 110 йыл тулды ,Na,"

15 декабрҙә бар ғүмерен һәм һәләтен башҡорт театр сәнғәтен үҫтереүгә бағышлаған мәшһүр сәхнә оҫтаһы, СССР-ҙың халыҡ артисы Арыҫлан Мөбәрәковтың тыуыуына 110 йыл тулды.
Арыҫлан Мөбәрәков Белорет районының Ассы ауылында тыуған. Ата-әсәһенән йәшләй етем ҡалып 1919-1926 йылдарҙа Сермән балалар йортонда тәрбиәләнә. 1927 йылда яҙмыш уны Башҡорт сәнғәт техникумына алып килә. Техникумда мәшһүр режиссер һәм педагогог, Башҡорт театрына нигеҙ һалыусы Вәлиулла Мортазин-Иманский класында уҡый. Уҡыуҙы тамамлағас Арыҫлан Мөбәрәковты яңы ойошторолған Икенсе Башҡор күсмә театрына (йәғни бөгөн уның исемен йөрөткән -Арыҫлан Мөбәрәков исемендәге Сибай Башҡорт дәүләт драма театрына) режиссер итеп ебәрәләр. Художество яғынан Арыҫлан Мөбәрәков етәкселек иткән Икенсе Башҡорт Күсмә театры ике-өс йыл эсендә республиканың бик күп райондарын хеҙмәтләндерә, коллектив яңы ижади көстәр менән тулылана, яңы пьесалар ҡуйыла. Бер аҙҙан, коллектив нығынғас, Арыҫлан Мөбәрәков режиссерлыҡ белемен камиллаштырыу өсөн Мәскәүгә китә. Ҡайтҡас, яңы көс һәм илһам менән ижад юлын Башҡорт дәүләт академия драма театрында дауам итә. Төрлө йылдарҙа актер һәм режиссер булып эшләй, художество етәксеһе, директор, баш режиссер вазифаларын башҡара. Арыҫлан Мөбәрәков башҡорт театр сәхнәһенә «һынылыш миҙгеле» тип аталған, театр мәҙәниәтенә Станиславский системаһының индерелә башлаған миҙгелдәрендә аяҡ баҫа һәм ғүмеренең аҙағынаса -1977 йылға ҡәҙәр уға хеҙмәт итә, ҡабатланмаҫ ролдәр башҡара. В.Шекспирҙың «Отелло» трагедияһындағы Отелло роле башҡорт милли сәхнәһендә генә түгел, тотош илдең театр мәҙәниәтендә бер ваҡиға була. Халыҡ артисы Арыҫлан Мөбәрәков илебеҙҙә 1940 йылда экрандарҙа сыҡҡан «Салауат Юлаев» фильмы буйынса айырыуса ныҡ танылды. Режиссер булараҡ театр сәхнәһендә ике тиҫтәгә яҡын спектакль ҡуйҙы, пьесалар яҙҙы. Оло хеҙмәттәре өсөн Ленин ордены, «Почет билдәһе» ордены менән бүләкләнде, 1955 йылда уға СССР-ҙың халыҡ артисы тигән юғары исем бирелде, ә 1989 йылда, вафатынан һуң - Салауат Юлаев исемендәге дәүләт премияһы лауреаты булды. 2013 йылда бөйөк артист оҙаҡ йылдар эшләгән, ҡабатланмаҫ ролдәр башҡарған туған театры янында, үҙе йәшәгән йорттан алыҫ түгел, баш ҡалабыҙҙың иң матур урынында уға һәйкәл асылды.
 ","
	Дүшәмбе, 17 декабрь 2018",Яңылыҡтар,Na
https://kulturarb.ru/ba/news/bashdramteatr-teatr-jylyn-ural-batyr-eposy-menәn-asty," Башдрамтеатр Театр йылын ""Урал батыр"" эпосы менән асты ",Na,"

13 декабрҙә, Рәсәйҙә иғлан ителгән Театр йылын асыу көнөндә  Мәжит Ғафури исемендәге Башҡорт дәүләт академия драма театры сәхнәһендә тағы бер ваҡиға - башҡорт халыҡ эпосы буйынса «Урал батыр» спектакленең премьераһы үтте.
Театр – ул ижад усағы, күңел йылыһын бүлешер, йөрәктән сыҡҡанды йөрәккә еткерер өсөн тәғәйенләнгән урын. Рәсәйҙә театр йылы иғлан ителеүен ижадсылар, сәнғәт кешеләре ошо ҡыуаныслы ваҡиғаны дәррәү күтәреп алды. Театрҙың беренсе ҡатында артистар театр йылына арналған таҡмаҡтар йырлап, бейеп тамашасыларҙы ихлас күңелдән ҡаршы алдылар.
Икенсе ҡаттағы фойела тамашасылар өсөн театр оркестры һәм «Йатаған» этно-төркөмө көйҙәр уйнаны, алып барыусылар Сара Буранбаева менән Азамат Ғафаров «Урал батыр» эпосы темаһына викторина ла уҙғарҙы, еңеүселәргә саҡырыу ҡағыҙы бүләк иттеләр.
Кулуарҙа тамашасыларға махсус фотозона ла ойошторолдо, унда башҡорт халыҡ костюмдарын кейеп фотоға төштөләр. Шулай уҡ ошо Экспозиция залында рәссам-бутафор, Башҡортостандың атҡаҙанған мәҙәниәт хеҙмәткәре Анатолий Жучковтың күргәҙмәһе, ә театр музейында Башҡортостандың халыҡ шағиры Мостай Кәримдең, республикабыҙҙың һәм театрҙың 100 йыллығына арналған тематик күргәҙмә ойошторолдо.
Театр буфетында башҡорт көнкүреше - башҡорт тирмәһендә актерҙар махсус «театр» менюһын тәҡдим итте. Унда халыҡ гөр килде. Актерҙар ҡыҙыҡлы хәлдәр һөйләп, төрлө йырҙар йырлап һәм, әлбиттә, ҡурайҙа уйнап тамашасыларҙы йырлатып, бейетеп, күңелдәрен астылар. Хатта буфет та тамашасылар өсөн үҙенсәлекле меню әҙерләгән ине.
Спектакль башланыр алдынан Башҡортостан Республикаһы мәҙәниәт министры Әминә Шафиҡова артистарҙы, тамашасыларҙы тәбрикләп: «Республикабыҙҙа ун ике театр эшләп килә, 2200 халыҡ театры бар, киләһе йылдың Театр йылы тип иғлан ителеүе оло ваҡиға һәм исемле йыл беҙҙең ижади коллективтар өсөн уңышлы булһын» –тип теләктәрен белдерҙе, Рәсәйҙә иғлан ителгән Театр йылын Башҡортостанда ла асыҡ тип иғлан итте.
Спектаклде тамашасылар матур ҡабул итте, артистарҙы дәррәү алҡыштарға күмде. Спектаклдең авторы, ҡуйыусы-режиссер Андрей Борисов артистарға, Башҡортостан Хөкүмәтенә һәм мәҙәниәт министрлығына ошо ижади хеҙмәттәшлек өсөн рәхмәтен белдерҙе. «Ошо айҙар дауамында Башҡортостанды яратып өлгөрҙөм, күңелемдә уның халҡына ҡарата оло ихтирам тыуҙы, «Урал батыр» менән бергә минең йөрәгемдең бер өлөшө лә һеҙҙең менән ҡаласаҡ» – тине яҡут режиссеры.
 ","
	Дүшәмбе, 17 декабрь 2018",Яңылыҡтар,Na
https://kulturarb.ru/ba/news/stәrletamaҡ-dәүlәt-teatr-koncert-berlәshmәһendә-ural-legendalary-proektynyң-premeraһy-үtte," Стәрлетамаҡ дәүләт театр-концерт берләшмәһендә ""Урал легендалары"" проектының премьераһы үтте ",Na,"

Стәрлетамаҡ дәүләт театр-концерт берләшмәһендә ""Урал легендалары"" тип исемләнгән өр-яңы форматтағы проекттың исем туйы үтте. Билдәле тележурналист Сәрүәр Сурина авторлығындағы мюзикл башҡорт халыҡ эпосына таянып ижад ителгән. Тамаша башҡорт телендә барҙы. Бындай форматтағы жанр быға тиклем республикала ҡуйылғаны булмаған. Тамашаны йылы ҡабул иткән халыҡ сараның юғары кимәлдә әҙерләнеүенән тыш, сәхнә костюмдарының ҡабатланмаҫ сағыулығын да билдәләне.
Мәҙәниәт учреждениеһының башҡорт драма театры артистары Рәсәйҙә Театр йылын тантаналы асып, яҙыусы, тарихсы Спартак Ильясовтың ""Биғылый"" әҫәре менән сығыш яһаны. Театр һөйөүселәр өсөн ""Бар донъя ла - театр"" тип исемләнгән мажаралы уйындар, театр музейы буйлап экскурсия ойошторолдо. Шулай уҡ улар викторина һорауҙарына яуап биреп иҫтәлекле бүләктәр ҙә отто.
Стәрлетамаҡ дәүләт театр-концерт берләшмәһенең башҡорт драма театрының художество етәксеһе Айҙар Зарипов әйтеүенсә, 2019 йылда саралар ҙа, проекттар ҙа күп буласаҡ. Мәскәүҙән режиссер килеп Шукшиндың хикәйәләре буйынса пьеса ҡуйыласаҡ.

 ","
	Дүшәмбе, 17 декабрь 2018",Яңылыҡтар,Na
https://kulturarb.ru/ba/news/өfөlә-ural-batyr-bashҡort-rok-festivale-үtte," Өфөлә ""Урал батыр"" башҡорт рок-фестивале үтте ",Na,"

Республика халыҡ ижады үҙәгенең мәҙәниәт йортонда ойошторолған рух байрамында туғыҙ коллектив сығыш яһаны.
Быйылғы фестиваль ""Дәрүиш Хан"" төркөмө солисы Дим Ҡолахмәтовтың яҡты иҫты иҫтәлегенә арналды.өлә Урал
""Дан"" рок-төркөмө тәүгеләрҙән булып Дим Мәннәндең ижадын данланы.Сәхнәлә легендар ""Дәрүиш Хан"" төркөмөнөң ""Юлаусы"" йыры яңғыраны. Был осраҡлы түгел. Республикала икенсегә ойошторолған ""Урал батыр"" рок-фестивале туҡһанынсы йылдарҙа тамашасылар алдында гөрләтеп сығыш яһаған төркөм солисы Дим Ҡоләхмәтовтың яҡты иҫтәлегенә арналды. Гитара, скрипка моңдары, барабанға һуғыуҙар - Өфө тамашасыһы йәнә рок донъяһына сумды.
""Урал батыр"" рок-фестивалендә быйыл республикала уңышлы эшләп килгән тиҫтәгә яҡын коллективҡа сығыш яһаны.
 ","
	Дүшәмбе, 17 декабрь 2018",Яңылыҡтар,Na
https://kulturarb.ru/ba/news/өfөlә-teatr-jylyna-start-birelde, Өфөлә Театр йылына старт бирелде  ,Na,"

Кисә, 13 декабрҙә Рәсәйҙә Театр йылын асыу тантаналары үтте, шул иҫәптән Башҡортостанда ла байрам саралары ойошторолдо. Сәхнә оҫталары тамашасыларҙы яңы премьералары менән һөйөндөрҙө. Әйтәйек, Мәжит Ғафури исемендәге башҡорт дәүләт драма академия театры артистары ""Урал батыр"" спектаклен сәхнәләштерҙе.
Халҡыбыҙҙың рухи ҡомартҡыһы һаналған ""Урал батыр"" эпосы йәнә сәхнәгә сығарылды. Спектакль Башҡортостандың бер быуатлыҡ юбилейына арнала. Үлемһеҙлек тураһында ҡобайыр жанрында ҡуйылған бөйөк әҫәрҙе тамашасылар алҡышлап ҡаршы алды. Изгелек һәм яуызлыҡ темаларын артистар ҙа оҫта асып һала.
Мәжит Ғафури исемендәге башҡорт дәүләт академия драма театры сәхнәһендә республиканың Мәҙәниәт министры Әминә Шафиҡова ла сығыш яһап, төбәктә 12 профессиональ театр һәм 2200 халыҡ театрҙары коллективтары уңышлы эшләүен билдәләне. Йылына ғына спектаклдәргә миллиондан ашыу кеше тамаша ҡыла, киләһе йылда уларҙың һаны тағы ла күберәк булыр тип көтөлә.
Театрҙар йылын асыу тантанаһы ""Урал батыр"" эпосын һөйөүселәр өсөн оло байрамға әйләнде. Фойела ҡобайырҙы яттан һөйләү буйынса ойошторолған Халыҡ-ара конкурс еңеүселәре сығыш яһаны.
 



 ","
	Йома, 14 декабрь 2018",Яңылыҡтар,Na
https://kulturarb.ru/ba/news/mәskәү-kremle-muzejҙary-fondy-һәm-ҡoral-palataһy-hazinaһyn-өfөlә-kүrep-bula, Мәскәү Кремле музейҙары фонды һәм Ҡорал палатаһы хазинаһын Өфөлә күреп була ,Na,"

Михаил Нестеров исемендәге Башҡорт дәүләт художество музейында уҙған быуаттарҙа ҡойолған булат ҡылыстар, батша кейемдәрен, атты парадҡа сығарғанда ҡулланылған предметтарҙы күрергә мөмкин буласаҡ. 18 декабрҙә күргәҙмәне асыу тантанаһы үтәсәк. Әлегә Мәскәү реставраторҙары баш ҡала музейында экспонаттарҙы урынлаштырыу менән мәшғүл.
Ҡорал палатаһының хазинаһы тәүге тапҡыр республика халҡы иғтибарына тәҡдим ителәсәк. Иран, Төркиә оҫталары ҡойған булат ҡылыстар, ҡалҡан һәм башҡа хәрби ҡоралдар - Мәскәүҙән барлығы 59 экспонат күргәҙмәгә килтерелә. Уларҙың күбеһе Рус батшаларына бүләк ителгән була. Дәүләт етәкселәренең парад кейемдәре лә музей ҡунаҡтарын хайран ҡалдырыр, тип көтөлә.
М. Нестеров исемендәге Башҡорт дәүләт художество музейы директоры Айрат Тереғолов әйтеүенсә,күргәҙмә 18 декабрҙән киләһе йылдың мартына тиклем эшләйәсәк. Тематикаһы - Рус батшалары һәм императорҙарының арсеналына арналған. Экспонаттарҙың күбеһе фондтарҙа һаҡлана һәм тәүгә Кремль музейҙарынан ситтә ойошторолған күргәҙмәгә ҡуйылған”.
 ","
	Йома, 14 декабрь 2018",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһynda-rauil-bikbaevtyң-80-jәshlek-yubilejyna-arnalғan-bashҡortostan-bynda-bashlana-tip-atalғan-izhad-kisәһe-үtte,   Башҡорт дәүләт филармонияһында  Рауил Бикбаевтың 80 йәшлек юбилейына арналған “Башҡортостан бында башлана!” тип аталған ижад кисәһе үтте ,Na,"

Хөсәйен Әхмәтов исемендәге Башҡорт дәүләт филармонияһында Башҡортостандың халыҡ шағиры, Салауат Юлаев исемендәге дәүләт премияһы лауреаты Рауил Бикбаевтың 80 йәшлек юбилейына арналған “Башҡортостан бында башлана!” тип аталған ижад кисәһе үтте.
 Арҙаҡлы милләттәшебеҙҙе тәбрикләргә илебеҙҙең төрлө төбәктәренән ҡунаҡтар йыйылған ине. Шағирға күркәм юбилейы айҡанлы Башҡортостан Башлығы хакимиәтенең ижтимағи-сәйәси үҫеш идаралығы начальнигы Урал Килсенбаев , Дәүләт Йыйылышы – Ҡоролтай рәйесе урынбаҫары Рөстәм Ишмөхәмәтов, Өфө ҡалаһы вице-мэры Алина Сөләймәнова һәм башҡа ҡунаҡтар бик йылы ҡотлау һүҙҙәрен һәм бүләктәрен еткерҙе.
“Әҙәбиәтебеҙҙең алтын бағанаһы булған Рауил Бикбаев ҡасандыр Шәйехзада Бабичты халҡына ҡайтарыу өсөн ҙур көс һалды. Ул һәр ваҡыт арымай-талмай халҡыбыҙға, әҙәбиәтебеҙгә, телебеҙгә хеҙмәт итте. Бөгөн дә үҙ асылына тоғро. Әлбиттә, беҙ шундай шәхестәребеҙҙең күберәк булыуын теләр инек, әммә улар бармаҡ менән генә һанарлыҡ. Шуға ла беҙ Бикбайлы булыуыбыҙ менән ихлас ғорурланабыҙ”, - тине сығышында Башҡортостан Яҙыусылар союзы рәйесе, Дәүләт Йыйылышы – Ҡоролтай депутаты Зәки Әлибаев бер төркөм ҡәләмдәштәре менән әҙипте тәбрикләгәндә.
Рауил Бикбаевты юбилейы менән Рәсәй Яҙыусылар союзы идараһының 1-се секретары, шағир Геннадий Иванов, Татарстандың халыҡ шағиры Роберт Миңнуллин, Татарстандың халыҡ яҙыусыһы Гәрәй Рәхим дә ихлас ҡотланы. Ә Татарстан Яҙыусылар союзы рәйесе Данил Сәлихов ҡотлау һүҙҙәренә ҡушып сәхнәнән йыр ҙа бүләк итте. Әлбиттә, Рауил Төхвәт улының яҡташтары – Ырымбурҙар ҙа уға иң изге теләктәрен еткерҙе.   

 ","
	Йома, 14 декабрь 2018",Яңылыҡтар,Na
https://kulturarb.ru/ba/news/bashdramteatr-altyn-asҡys-remake-isemle-muzykal-mazhara-tәҡdim-itә, Башдрамтеатр «АЛТЫН АСҠЫС – REMAKE» исемле музыкаль мажара тәҡдим итә ,Na,"

22 декабрҙә Мәжит Ғафури исемендәге Башҡорт акдемпия драма театры ағастан юнып эшләнгән малай – әкиәт геройы Буратино хаҡында«АЛТЫН АСҠЫС – REMAKE» исемле музыкаль мажара тәҡдим итә.
Буратино ролендә -Ирада Ҡадырова,Папа Карло Илдар Сәйетов,Карабас-Барабас-Хәким Мортазин,Ринат Баймырҙин, Пьеро-Урал Әминов, Мальвина-Милена Ишаева, Арлекин-Артур Кәбиров, Өй сиңерткәһе-Артур Ҡунаҡбаев, Дуремар-Ирек Булатов, Артемон-Руслан Хайсаров, Тортила-Миңзәлә Хәйруллина, Трактирщик- Юнир Ҡоланбаев. Спектакль 1 сәғәт бара.
Мәктәпкә барырға теләмәй, уға тик шаярырға һәм тәртип боҙорға ғына булһын. Шуға ла ул һәр ваҡыт төрлө мажараларға тарый. Кем һуң уның тәртибен ҡырҡа үҙгәртә? Кемдән малай Алтын асҡыс ала, кем ул ҡарт гөбөргәйел Тортила, Папа Карло, Карабас Барабас? Буратиноны Мөғжизәләр яланына әйҙәгән хәйләкәр төлкө Алиса менән Базилио мыраубайҙан ҡасып ҡотолормо ағас кешекәй?..
 ","
	Йома, 14 декабрь 2018",Яңылыҡтар,Na
https://kulturarb.ru/ba/news/өfөlә-nail-mәhmүtovtyң-bashҡortostandyң-һөjөklө-rәssamdary-kitabynyң-isem-tujy-үtte, Өфөлә Наил Мәхмүтовтың “Башҡортостандың һөйөклө рәссамдары” китабының исем туйы үтте ,Na,"

Ошо көндәрҙә Х. Әхмәтов исемендәге Башҡорт дәүләт филармонияһында Наил Мәхмүтовтың “Башҡортостандың һөйөклө рәссамдары” китабының исем туйы үтте. Сарала Мәҙәниәт министры Әминә Шафиҡова, Дәүләт Йыйылышы – Ҡоролтай депутаты Рәил Әсәҙуллин, рәссамдар, йырсылар, музыканттар ҡатнашты.
 Әминә Ивний ҡыҙы “Башҡортостандың һөйөклө рәссамдары” проектының әһәмиәтен, унан йылылыҡ, мөхәббәт, изгелек тойғолары урғылыуын билдәләп үтһә, Рәил Мирвай улы китап авторы Наил Мәхмүтовты һәр рәссамдың күңелен тойоусы психолог, тип атаны, уның үҙ проектын атаҡлы йәки һоҡланғыс рәссамдар түгел, ә тап һөйөклө рәссамдар, тип атауының уңышлы икәнен һыҙыҡ өҫтөнә алды.
 Рәмил Бадамшин, Рөстәм Ишмөхәмәтов, йәш быуынға яҡшы таныш булған “Виа чаппа” төркөмө һәм башҡалар сәхнәнән музыкаль сәләмен еткерҙе.
 “Башҡортостандың һөйөклө рәссамдары” проекты бынан йыл ярым элек башланғыс алған. Уның интернет селтәрендәге махсус сайтында билдәле рәссамдарҙан тыш, һәүәҫкәр ҡылҡәләм оҫталары өсөн дә үҙ күргәҙмәләрен ойоштороу мөмкинселеге бар. Беренсе китапҡа мәшһүр Ҡасим Дәүләткилдиев, Әхмәт Лотфуллиндан башлап, һынлы сәнғәт күгендә яңы ғына ҡабынған йәш “йондоҙҙар”ҙың да эштәре, улар хаҡында мәҡәләләр урын алған.
 
 ","
	Йома, 14 декабрь 2018",Яңылыҡтар,Na
https://kulturarb.ru/ba/news/ғata-sөlәjmәnov-isemendәge-respublika-ҡuraj-bajramy-iң-yaҡshy-milli-bajram-kategoriyaһynda-eңeүse-tip-tanyldy, Ғата Сөләймәнов исемендәге республика Ҡурай байрамы «Иң яҡшы милли байрам» категорияһында еңеүсе тип танылды ,Na,"

«Ҡурай байрамы-2017» «Халыҡ театры» премияһына дәғүә итеү конкурсы еңеүсеһе булды, жюриҙың юғары баһаһын алды һәм Рәсәйҙең иң яҡшы милли байрамдары йыйынтығына индерелде.
Ғата Сөләймәнов исемендәге республика Ҡурай байрамы «Иң яҡшы милли байрам» категорияһында еңеүсе тип танылды. Ойоштороусыһы — Октябрьский ҡала мәҙәниәт йорто. Концепция авторҙары һәм байрамды ҡуйыусылар: Ольга Паленова, Светлана Ибраһимова һәм Иван Фалькин.
Быйыл конкурста илдең 40-ҡа яҡын төбәгенән 80-дән ашыу проект ҡатнашты. Премияға Рәсәйҙең бик күп проекттары: 2017 йылда асыҡ майҙансыҡтарҙа, стадиондарҙа һәм ҙур концерт залдарында уҙғарылған театрлаштырылған байрам тамашалары һәм концерт программалары дәғүә итте.
Мәғлүмәт: Октябрьскийҙа республика Ҡурай байрамы тәүге тапҡыр 2001 йылда үтте. Ул ЮНЕСКО-ның башҡорт халыҡ уйын ҡоралдарында уйнау традицияларын үҫтереү, йәштәр араһында һәләтле башҡарыусыларҙы асыҡлау программаһы сиктәрендә ойошторолдо. Байрамдың төп идеяһы — республика биләмәһендә йәшәгән халыҡтар мәҙәниәте диалогы.
 
 ","
	Кесе йома, 13 декабрь 2018",Яңылыҡтар,Na
https://kulturarb.ru/ba/news/radij-hәbirov-toratau-geoparkyn-ojoshtorou-turaһyndaғy-ukazғa-ҡul-ҡujҙy, Радий Хәбиров “Торатау” геопаркын ойоштороу тураһындағы Указға ҡул ҡуйҙы ,Na,"

Төбәктең геологик, биологик һәм тарихи-мәҙәни мираҫын һаҡлап ҡалыу, шулай уҡ туризмды үҫтереү маҡсатында Башҡортостан Башлығы вазифаһын ваҡытлыса башҡарыусы Радий Хәбиров ҡул ҡуйған Указ менән республика Хөкүмәтендә Ишембай һәм Стәрлетамаҡ райондары биләмәһендә “Торатау” геопаркын ойошторорға, уны республика әһәмиәтендәге “Торатау”, “Йөрәктау” тәбиғәт ҡомартҡылары һәм геологик, биологик, тарихи-мәҙәни ҡиммәтте тәшкил иткән башҡа объекттар составына индерергә ҡушылды. 
 Башҡортостан Фәндәр академияһы, Рәсәй Фәндәр академияһының Өфө федераль тикшеренеү үҙәге менән берлектә “Торатау” геопаркын ЮНЕСКО-ның Бөтә донъя мираҫы объекттары исемлегенә индереү буйынса саралар планы төҙөләсәк.
Бынан тыш, Башҡортостан Республикаһының “Конгресс-холл” дәүләт бюджет учреждениеһы атамаһын “Торатау конгресс-холы” дәүләт бюджет учреждениеһы итеп үҙгәртергә ҡарар ителде.  
 ","
	Кесе йома, 13 декабрь 2018",Яңылыҡтар,Na
https://kulturarb.ru/ba/news/auyrғazy-rajonynda-nazarov-uҡyuҙary-үtte,  Ауырғазы районында “Назаров уҡыуҙары” үтте ,Na,"

Ауырғазы районыныңТалбазы башҡорт гимназияһында “Назаров уҡыуҙары” үтте. Әлшәй, Ҡырмыҫ­ҡалы, Ғафури, Дәүләкән райондарынан һәм Стәрлетамаҡ, Ишембай ҡалаларынан оҫта шиғыр һөйләүсе йөҙгә яҡын уҡыусы килде. Был мәртәбәле сараға Өфө ҡалаһынан яҙыусылар, билдәле шәхестәр саҡырылды.
 Тәүҙә “Киң мәғлүмәт сараларының үҫеп килгән быуынды тәрбиәләүҙәге роле” темаһы буйынса фекер алышыу эшлекле һәм йәнле барҙы. “Башҡортостан уҡытыу­сыһы” журналының баш мөхәррире Салауат Кәримов үҙ сығышында уҡытыусы­ларҙы журнал биттәрендә аралашыуға саҡырҙы.
Ҡыр­мыҫҡалы районынан килгән уҡытыусылар һәм уҡыусылар үҙҙәрен иң оҫта шиғыр һөйләүселәр итеп танытты. Иҫке Бәпес урта мәктәбенән Ләйсән Ирмәкова төп призға лайыҡ булды. Малай ауылы мәк­тәбенән Динис Ҡоҙаҡаев “Башҡорт” шиғы­ры менән беренсе урынға сыҡты. Шулай уҡ уҡытыусылар араһынан Шәрипҡол мәктәбенән Рәйхана Хәмитова, “Әсә һүҙҙәре” циклынан өҙөктө сәхнәләштереп, бөтәһен дә һоҡландырҙы.
 Ғафури районының Красноусол башҡорт гимназияһы уҡыусылары Динә Урманшина, Алһыу Әбделмәнова, Илнара Иҙрисова призлы урындар яуланы.
 “Минең ғаиләм башҡорт телендә ши­ғырҙар уҡый” тигән исем аҫтында видеосюжеттар конкурсы ла йәнле уҙҙы. Был бәйгелә Талбазы башҡорт гимназияһынан Булат Бикәнәсовҡа тиңләшеүсе булманы.
 Конференцияла Рәшит Назаровтың исемен мәңгеләштереү йәһәтенән Талбазы башҡорт гимназияһына шағирҙың исемен биреү, уның исемендәге урам, махсус пре­мияһын булдырыу тәҡдиме лә яңғыраны.
 
 ","
	Кесе йома, 13 декабрь 2018",Яңылыҡтар,Na
https://kulturarb.ru/ba/news/saha-yaҡut-respublikaһynda-rәsәj-halyҡtary-epostary-berense-bөtә-rәsәj-jәshtәr-festivale-үtte, Саха – Яҡут Республикаһында  “Рәсәй халыҡтары эпостары” беренсе бөтә Рәсәй йәштәр фестивале үтте ,Na,"

З. Исмәғилев исемендәге Өфө дәүләт сәнғәт институтының Традицион музыкаль башҡарыу факультеты студенты Данир Масалимов Саха – Яҡут Республикаһында үткән “Рәсәй халыҡтары эпостары” беренсе бөтә Рәсәй йәштәр фестивалендә дипломант исемен яуланы.
Данир фестивалдә думбырала уйнап, көйләп, өзләп “Аҡһаҡ ҡола” эпосын тулыһынса һәм “Урал батыр” эпосынан өҙөк башҡарған.  Беренсе йәш йыраусылар бәйгеһе Якутск ҡалаһында ике көн дауамында барған. Этник ижад фестиваленә бөтөн Яҡут Республикаһынан, Тыва, Алтай һәм Башҡортостандан эпос һөйләүселәр йыйылған. 
 – Миңә белем биргән Өфө сәнғәт училищеһынан уҡытыусым Гүзәл Үмәрғәлинаға, институттан Сабир Сабит улы Әбхәлимовҡа, конкурсҡа әҙерләгән остазым Илһам Ханнан улы Байбулдинға, юл сығымдарын күтәрешкән Бөтә донъя башҡорттары ҡоролтайына ҙур рәхмәт!, – ти йәш йыраусы Данир Мәсәлимов. 
 Фестивалде ойоштороусылар: Арктика дәүләт мәҙәниәт һәм сәнғәт институты, «Ыччат олонхосут» яҡут республика йәмәғәт ойошмаһы. 
 ","
	Кесе йома, 13 декабрь 2018",Яңылыҡтар,Na
https://kulturarb.ru/ba/news/mәzhit-ғafuriҙyң-memorial-jort-muzejynda-duҫ-bulajyҡ-kitabynyң-isem-tujy-үtkәrelә, Мәжит Ғафуриҙың мемориаль йорт-музейында “Дуҫ булайыҡ” китабының исем туйы үткәрелә ,Na,"

18 декабрҙә Мәжит Ғафуриҙың мемориаль йорт-музейында Башҡортостандың Зәйнәб Биишева исемендәге “Китап” нәшриәтендә Халыҡ яҙыусыһы З. Биишеваның рус һәм башҡорт телдәрендә ошо көндәрҙә генә донъя күргән “Дуҫ булайыҡ” китабының исем туйы үткәрелә.
Сарала билдәле ҡәләм оҫталары - Башҡортостандың халыҡ шағиры Ҡәҙим Аралбаев, Салауат Юлаев исемендәге дәүләт премияһы лауреаты Ринат Камал, филология фәндәре докторы Тимерғәле Килмөхәмәтов, әҙибәнең улы - химия фәндәре докторы, профессор Тельман Әминев, журналистар һәм Ф. Мостафина исемендәге 20-се Өфө ҡала башҡорт гимназияһы уҡыусылары ҡатнаша. “Китап” нәшриәте күргәҙмә-һатыу ойоштора. Сара 15.00 сәғәттә башлана. 

 ","
	Кесе йома, 13 декабрь 2018",Яңылыҡтар,Na
https://kulturarb.ru/ba/news/mostaj-kәrim-isemendәge-milli-jәshtәr-teatry-mөhәbbәt-һәm-nәfrәt-spektakleneң-premeraһyna-saҡyra,  Мостай Кәрим исемендәге Милли йәштәр театры  «Мөхәббәт һәм нәфрәт» спектакленең премьераһына саҡыра  ,Na,"

Башҡортостан республикаһының Мостай Кәрим исемендәге Милли йәштәр театры 14 декабрҙә үҙ тамашасыларын көтә. Театр коллективы Зәйнәб Биишева әҫәре буйынса әҙерләнгән «Мөхәббәт һәм нәфрәт» спектаклен тәҡдим итә. Спектакль 19.00 сәғәттә башлана.
Бында шулай уҡ Зәйнәб Биишеваның  тормошо һәм ижадына арналған китап күргәҙмәһе ойоштороласаҡ. Башҡортостан «Китап» нәшриәте сығарған баҫмалар тәҡдим ителәсәк.
 Фойела театрҙың  инструменталь квартеты популяр классик әҫәрҙәр башҡарасаҡ.
– Беҙ башта был әҫәрҙе мюзикл булараҡ ҡуйырға уйлағайныҡ, – ти режиссеры Рөстәм Хәкимов, – әммә уны уҡып сыҡҡас, күберәк хикәйә­ләүгә ҡоролғанын аңланыҡ. Беҙҙең алға ла ҙур күләмле әҫәрҙе нисек бер спектаклгә һыйҙырырға, тигән һорау килеп баҫҡас, “Титаник” фильмындағы алымды ҡулланырға булдыҡ – бер мөхәббәт тарихы фонында – ҙур фажиғә. “Мөхәббәт һәм нәфрәт”тә мөхәббәт – үҙе бер стихия. Диңгеҙ, Ел, Ай, Ҡояш – барыһы ла беҙҙең спектаклдә тере йән эйәләре. 
 
 ","
	Шаршамбы, 12 декабрь 2018",Яңылыҡтар,Na
https://kulturarb.ru/ba/news/bashҡort-dәүlәt-opera-һәm-balet-teatry-teatr-jylyn-min-teatr-yaratam-isemle-kvesty-menәn-ҡarshylaj, Башҡорт дәүләт опера һәм балет театры Театр йылын «Мин театр яратам» исемле квесты менән ҡаршылай ,Na,"

2019 йылға иғлан ителгән Театр йылын асыу тантанаһы Бөтә Рәсәй буйынса 13 декабрҙә үтәсәк.  Был көндө Башҡортостандың барлыҡ театр усаҡтарында төрлө саралар уҙғарыласаҡ: тематик күргәҙмәләр һәм квест, мастер-кластар һәм яратҡан артистар менән фотосессия, экскурсиялар, театрлаштырылған тамаша һәм, әлбиттә, премьера спектаклдәре күрһәтеләсәк. 
Башҡорт дәүләт опера һәм балет театры был көндө мәктәп уҡыусылары өсөн тәғәйенләнгән 11.00 сәғәттә «Мин театр яратам» исемле белем биреү квесты менән башлаясаҡ. Квест театр тарихына арнала.
Театрҙың ҙур тамаша залдары буйлап экскурсия, театр һөнәрҙәре менән таныштырыу ҡаралған.Дирижер, оркестр артисы, нота  китапханасыһы кеүек һөнәрҙәр менән уҡыусылар танышасаҡ.
Шулай уҡ цехтар буйынса экскурсия үткәреләсәк. Грим, классик бейеү һәм хор буйынса мастер-класс ошоштороласаҡ.
«Эрмитаж» күргәҙмәләр залында Башҡортостан рәссамдарының  күргәҙмәһе эшләйәсәк.
 ","
	Шаршамбы, 12 декабрь 2018",Яңылыҡтар,Na
https://kulturarb.ru/ba/news/m-kәrim-isemendәge-milli-jәshtәr-teatrynda-zәjnәb-biishevanyң-kәmһetelgәndәr-spektakleneң-premeraһy-үtte, М. Кәрим исемендәге Милли йәштәр театрында Зәйнәб Биишеваның “Кәмһетелгәндәр” спектакленең премьераһы үтте ,Na,"

Театр сәнғәтендә ҙур ваҡиға – М. Кәрим исемендәге Милли йәштәр театрында Зәйнәб Биишеваның “Яҡтыға” трилогияһының беренсе романы буйынса “Кәмһетелгәндәр” спектакленең премьераһы булды. Ҡуйыусы режиссеры – Башҡортостандың атҡаҙанған мәҙәниәт хеҙмәткәре Мөсәлим Күлбаев. 
Апалы-һеңлеле Емеш (Зарема Сәйетмәмәтова), Йәнеш (Элина Гусева), Бибеш (Светлана Бронникова) – әҫәрҙең төп геройҙары. Актри­саларҙың шул заман шаң­дауын, бала күңелен тойоп уйнауы һоҡландыра. Ҡыҙҙарҙың атаһы Байгилдене һынландырған Салауат Нурисламовтың уйыны ла ышандыра – уға ҡарайһың да ярлылығы арҡаһында мөмкинлеге сикләнгән, ерһеҙ йонсоған, балалары өсөн үҙәге өҙөлгән, илдәге үҙгәрештәргә лә битараф ҡала алмаған, яңы ҡатыны Сәрбиямал­ға ла ярарға тырышып, ҡырҡҡа ярылған шул дәһшәтле ваҡыттар­ҙағы ирҙең хәсрәтен тойғандай булаһың. 
 Карина Фәтхиеваның Сәрбияал ролендә сағыу образ тыуҙыра алды. Үгәй әсә – Зәйнәб Биише­ваның трило­гияһында иң яһил, иң кире геройҙар­ҙың береһе. Әҫәрҙе уҡыу менән, ул елле кәүҙәле, киң яурынлы, тупаҫ йөҙлө ҡатын булып күҙ алдына баҫа.
Сая, тура һүҙле, ҡыйыу, алсаҡ, изге күңелле Сәлимәкәйҙе Аида Күлбаева башҡарһа, батыр, ғәҙел, халҡының яҡты киләсәге өсөн йәнен-тәнен аямаған Хамматты Вадим Ҡылысов уйнаны. 
 Бибеш менән Хисбулланың ғаилә тарихы ла ҡыҙыҡлы: йәшләй генә көсләп кейәүгә бирелгән Бибеш тәүҙә бейеме тарафынан ҡыйырһытылып йәшәй, Хисбулла менән дә аралары тейешле юлға төшкәнсе ярайһы уҡ ваҡыт үтә. Әммә тора-бара улар араһында бер-береһенә иғтибар, ихтирам арҡылы һөйөү хистәре ярала. Бибеш ейән табып биргәс, Таибә лә килененә мөнәсәбәтен үҙгәртә. Романда һүрәтләнгән ваҡиғалар­ҙың барыһы ла һыйған спектаклгә. Хисбулла ролендәге Заһир Ярул­линға, Таибәне уйнаған Альбина Кашановаға оҫталыҡтары өсөн афарин тип кенә әйтергә ҡала.
 Иштуғандың (Дмитрий Гусев) яныу-ярһыуҙары, уның дуҫы Әхәт (Евгений Лопатин) менән революцияны ҡуш ҡуллап ҡаршы алыуҙары, Айһылыу (Иванна Калмыкова) менән мөхәббәте, ауыл йәштәре менән бергәләп Муллаға (Марат Сәйфуллин) ҡаршы тороу­ҙары киҫкен ваҡиғалар аша ма­уыҡ­тырғыс итеп һынландырылған.
 Һатыбал (Азат Маликов), Әхмәт­ша (Рәмзил Сәлмәнов) кеүек кире геройҙар спектаклгә, руссалап әйткәндә, “борос” өҫтәп ебәрҙе, әҫәрҙең төп идеяһының береһе яҡшылыҡ менән яманлыҡ көрәшен тулыраҡ һынландырырға ярҙам итте.
 Өммөкәйҙе уйнаған Гөлшат Ғайсина спектаклде музыкаль яҡтан биҙәүсе төп көс булып торҙо. Уның моңло тауыш менән баш­ҡорт халыҡ йырҙарын баш­ҡарыуы тамашаны мәғәнәүи яҡтан тулы­ландырҙы, башҡорт халҡы­ның ул ваҡыттағы ғөрөф-ғәҙәттәрен сәхнәләштерергә ярҙам итте.
 
 ","
	Шаршамбы, 12 декабрь 2018",Яңылыҡтар,Na
https://kulturarb.ru/ba/news/bөgөn-өfөlә-rauil-bikbaevtyң-80-jәshlek-yubilejyna-arnalғan-jyr-moң-һәm-shiғriәt-kisәһe-үtә, Бөгөн Өфөлә  Рауил Бикбаевтың  80 йәшлек юбилейына арналған  йыр-моң һәм шиғриәт кисәһе үтә  ,Na,"

Бөгөн, 12 декабрҙә Х. Әхмәтов исемендәге Башҡорт дәүләт филармонияһында Башҡортостандың халыҡ шағиры, Салауат Юлаев исемендәге дәүләт премияһы лауреаты Рауил Бикбаевтың  80 йәшлек юбилейына арналған “Башҡортостан бында башлана” тип аталған йыр-моң һәм шиғриәт кисәһе уҙғарыла.
Сарала Х. Әхмәтов исемендәге Башҡорт дәүләт филармонияһының артистары, З.Исмәғилев исемендәге Өфө дәүләт сәнғәт институты студенттары, “Мираҫ” йыр һәм бейеү ансамбленең ҡатнашлығында матур тамаша әҙерләнә.
Арҙаҡлы аҡһаҡалыбыҙға ғына түгел, әҙәбиәтебеҙгә, телебеҙгә сикһеҙ ихтирамыбыҙҙы күрһәтеп, сит яҡтарҙан килгән ҡунаҡтарҙы һоҡландырып, рухыбыҙҙы байытып ҡайтайыҡ әле!
Башлана 19.00 сәғәттә.
Рауил Бикбаев университетта уҡыған йылдарында яҙыша башлай. «Дала офоҡтары» тигән тәүге шиғырҙар йыйынтығы 1964 йылда донъя күрә. Шунан бирле ул ике тиҫтәгә яҡын китап сығарҙы, хәҙерге башҡорт поэзияһының кимәлен билдәләрлек күренекле шағир булып танылды. Рауил Бикбаев поэзияһында халыҡ яҙмышына бәйле проблемалар күтәрелә, заман, ил, халыҡ, киләсәк алдында яуаплылыҡ тураһында һүҙ бара. «Карауанһарай», «Баҙар балтаһы», «Һыуһаным, һыуҙар бирегеҙ!» поэмаларында, «Халҡыма хат» шиғырында был бигерәк тә асыҡ күренә.
Рауил Бикбаев — күренекле әҙәбиәт ғалимы. Ул филология фәндәре докторы, профессор. Хәҙерге башҡорт шиғриәтенең үҫеш проблемаларына арналған күп ғилми хеҙмәттәр авторы. Уның бигерәк тә Ш. Бабич ижадын өйрәнеү, әҫәрҙәрен халыҡҡа ҡайтарыу өсөн башҡарған эштәре ҙур.
 
 ","
	Шаршамбы, 12 декабрь 2018",Яңылыҡтар,Na
https://kulturarb.ru/ba/news/ilһam-vokal-ansamble-ҡazanda-үtkәn-ҡanatly-baryҫ-bөtә-donya-festival-konkursynda-uңysh-yaulany, “Илһам” вокал ансамбле Ҡазанда үткән “Ҡанатлы барыҫ” бөтә донъя фестиваль-конкурсында уңыш яуланы ,Na,"

Баймаҡ ҡалаһы 2-се һанлы мәктәбенең “Илһам” вокал ансамбле Ҡазанда үткән “Ҡанатлы барыҫ” бөтә донъя фестиваль-конкурсында уңышлы сығыш яһаны. Светлана Үтәева етәкләгән ансамбль йондоҙҙары Гран-при һәм призлы урындар яулап ҡайтты.
Баймаҡтың ""Вдохновение"" балалар вокал ансамбле туғыҙ йыл элек барлыҡҡа килгән. Ошо йылдар эсендә ул бәләкәй ҡала кимәленән Рәсәй һәм унан ситтә лә еңеү яулауға өлгәшкән билдәле ансамблдәрҙең береһе булып китте. Төркөмдө йыр-моңға һәләтле балаларҙы күреп, уларҙың артабан да үҫеүенә,талант булып асылыуына күп көс һалған, төрлө идеялар менән янып йәшәгән педагог Светлана Утәева етәкләй. 25 йыл буйына балаларға музыка дәресенән белем биргән укытыусының тырыш хеҙмәте ансамбль балаларының уңышында.
Балалар вокал ансамбле тиҫтә йылдар эшләү дәүерендә Рәсәйҙең Мәскәү, Сочи, Санкт-Петербург ҡалаларында уткән конкурстарҙа еңеү яуланы, уларҙы хатта сит илдәрҙә – Берлин, Прага, Париж сәхнәләрендә лә көслө алҡыштарға күмеп оҙаттылар. Ансамблдең репертуарында башҡорт эстрада йырҙары ғына түгел, ә билдәле сит ил композициялары ла бихисап. Төркөм башлыса хәҙерге заман йырҙарына күберәк өҫтөнлөк бирһә лә, уларҙы үҙенсәлекле итеп башҡарыу, рус халыҡ йырҙарын да ҡулланыу балаларға төрлө жанрҙа эшләү күп төрлө конкурстарҙа ҡатнашыу мөмкинлеге бирә.
Ҡазандың “Ҡанатлы барыҫ” унынсы бөтә донъя фестиваленән дә Баймак йондоҙсоктары сираттағы еңеү менән ҡайтты. Яҡташтарыбыҙ ике меңдән ашыу конкурсанттар араһында үҙҙәренең номинацияларында Гран при һәм беренсе урындарҙа яуланы.
Әле ансамбль йыл аҙағында үткәрелә торған йомғаклау концертына әҙерләнә. Талапсан педагог Светлана Үтәеваның тәрбиәләнеүселәре Баймаҡ сәхнәһендә лә көтөп алынған йондоҙҙар. Бай репертуар,сит ил композиторҙарының йырҙары булыуы ла концерттарҙың аншлаг менән үтеүенә мөмкинлек бирә.
 ","
	Шишәмбе, 11 декабрь 2018",Яңылыҡтар,Na
https://kulturarb.ru/ba/news/tujmazy-tatar-dәүlәt-drama-teatry-teatr-jylyn-mөғzhizәle-teatr-donyaһy-isemle-tamasha-menәn-ҡarshylaj, Туймазы татар дәүләт драма театры Театр йылын «Мөғжизәле театр донъяһы» исемле тамаша менән ҡаршылай ,Na,"

Туймазы татар дәүләт драма театры 13 декабрҙә тамашасыларға «Мөғжизәле театр донъяһы» исемле тамаша тәҡдим итә.
Программа буйынса «Игеҙәктәр», , «Өс мөхәббәт тарихы», «Еҙнәкәй”спектаклдәренән өҙөктәр тәҡдим ителәсәк. 
Ошо көндө Театр йылына арналған балалар һүрәте конкурсы асыласаҡ. Фойела театр эскиздары, спектакль макеттары, костюмдарҙан торған күргәҙмә эшләйәсәк. 
Шулай уҡ театрҙың бәләкәй залында Туймазы тыуған яҡты өйрәнеү музейы менән берлектә рәссамдарҙың эштәре ҡуйылған күргәҙмә эшләйәсәк. Башлана 18.00 сәғәттә.
Башҡортостанда Театр йылына рәсми рәүештә старт биреү өсөн республика халҡын тантаналы сараларҙа ҡатнашырға саҡырабыҙ!
 
 ","
	Шишәмбе, 11 декабрь 2018",Яңылыҡтар,Na
https://kulturarb.ru/ba/news/mәzhit-ғafuri-isemendәge-bashҡort-akademiya-drama-teatry-teatr-jylyn-asyu-tantanaһyna-saҡyra, Мәжит Ғафури исемендәге Башҡорт академия драма театры  Театр йылын асыу тантанаһына саҡыра ,Na,"

13 декабрҙә 2019 йылға иғлан ителгән Театр йылын асыу тантанаһы Бөтә Рәсәй буйынса үтәсәк.  Был көндө Башҡортостандың барлыҡ театр усаҡтарында төрлө саралар уҙғарыласаҡ: тематик күргәҙмәләр һәм квест, мастер-кластар һәм яратҡан артистар менән фотосессия, экскурсиялар, театрлаштырылған тамаша һәм, әлбиттә, премьера спектаклдәре күрһәтеләсәк. 
Мәжит Ғафури исемендәге Башҡорт академия драма театры был көндө «Урал батыр» эпосы буйынса сәхнәләштерелгән премьера тәҡдим итә.Ҡуйыусы режиссер Андрей Борисов. Спектакль республиканың 100 йыллығына һәм театрҙың юбилейына арналған. Спектакль 19.00 сәғәттә башлана. Театр фойеһында премьераға килеүселәр өсөн театр оркестры төрлө спектаклдәрҙән өҙөктәр яңғыратасаҡ. Тамашасыларға махсус фотозона ойоштороласаҡ, башҡорт халыҡ костюмдарын кейеп фотоға төшөргә мөмкин буласаҡ. «Урал батыр» эпосы темаһына викторина уҙғарыу ҡаралған.  
Экспозиция залында Башҡортостандың 100 йыллығына арналған рәссам-бутафор, БР атҡаҙанған хеҙмәткәре Анатолий Жучковтың күргәҙмәһе менән танышырға мөмкин буласаҡ, шулай уҡ  театр музейында Мостай Кәримгә һәм театрҙың тарихына арналған тематик күргәҙмә эшләйәсәк.
Театр буфетында башҡорт көнкүреше -башҡорт тирмәһендә актерҙар  махсус «театр» менюһын тәҡдим итәсәк. Сара 18.00 сәғәттә башлана.
 ","
	Шишәмбе, 11 декабрь 2018",Яңылыҡтар,Na
https://kulturarb.ru/ba/news/sibaj-koncert-teatr-berekmәһeneң-sulpan-balalar-teatrynda-ҡәnifә-yuly-spektakleneң-premera-buldy, Сибай концерт-театр берекмәһенең “Сулпан” балалар театрында “Ҡәнифә юлы” спектакленең премьера булды ,Na,"

Сибай концерт-театр берекмәһенең “Сулпан” балалар театрында күренекле драматург Сәрүәр Суринаның “Ҡәнифә юлы” пьесаһы буйынса әҙерләнгән спектаклдең премьера булды. Әҫәрҙе сәхнәгә йәш һәм талантлы режиссер, Баймаҡ егете Зиннур Сөләймәнов ҡуйған. Рәссам-сценограф — Рөстәм Баймөхәмәтов, композитор — Илшат Яхин, балетмейстер — Сулпан Асҡарова.
 Тарихи ерлеккә таянып яҙылған спектаклдә бөтә ижади труппа ҡатнаша, тамашасы тәүге минуттарҙан алып аҙаҡҡаса Ҡәнифә менән бергә “йәшәй”, көйә һәм һыҙлана. Төп ролдәрҙе Яҙгөл Ниғмәтуллина (Ҡәнифә) һәм Фидан Шәйәхмәтов (Юлтый) башҡара. 
 Әйткәндәй, спектакль “Берҙәм Рәсәй” сәйәси партияһының “Бәләкәй ҡалалар театрҙары” проекты сиктәрендә сәхнәгә сығарылған һәм Башҡортостан Республикаһының ойошторолоуына 100 йыл тулыуға арнала.
 ","
	Шишәмбе, 11 декабрь 2018",Яңылыҡтар,Na
https://kulturarb.ru/ba/news/ilesh-rajonynda-musa-gәrәev-isemendәge-tarihi-mәҙәni-үҙәk-ojoshtoroldo, Илеш районында Муса Гәрәев исемендәге тарихи-мәҙәни үҙәк ойошторолдо ,Na,"

Башҡортостанда хәрби осоусы, ике тапҡыр Советтар Союзы Геройы Муса Гәрәев исемендәге тарихи-мәҙәни үҙәк ойошторолдо. 
 Илеш районында урынлашҡан яңы үҙәк Башҡортостан ха­лыҡтарының дуҫлыҡ йорто филиалдарының береһе буласаҡ. Тарихи-мәҙәни үҙәктәр милли үҙаңды тергеҙеү, мәҙәни йолаларҙы һаҡлап ҡалыу өсөн ойошторола. Әле республикала ошондай 17 ойошма бар.
Халҡыбыҙҙың ҡаһарман улы — Муса Гәрәев 1922 йылдың 9 июлендә Иләкшиҙе ауылында крәҫтиән ғаиләһендә донъяға килә. Бишҡурай мәктәбен тамамлағас, уҡыуын Өфө тимер юл техникумында дауам итә. Шул осорҙа авиация менән ҡыҙыҡһына башлай, аэроклубҡа йөрөй.
 Үҙенең осоусы булыу хыялын тормошҡа ашырыу маҡсатында Энгельс ҡалаһындағы хәрби осоусылар мәктәбенә юллана, ләкин уны тамамларға насип булмай. 1942 йылдың көҙөндә Ватанды һаҡларға яуға китә. Хәрби осоусы, Сталинград фронтына ебәрелеп, 1945 йылға тиклем Көнсығыш Пруссияғаса һуғыш юлы үтеп, Тыуған илебеҙҙе немец илбаҫарҙарынан азат итеүҙә батырҙарса көрәшә. 250 тапҡыр осош яһап, ике тапҡыр Советтар Союзы Геройы исеменә лайыҡ була.  
 ","
	Шишәмбе, 11 декабрь 2018",Яңылыҡтар,Na
https://kulturarb.ru/ba/news/өfөlә-tuғyҙynsy-tapҡyr-bashҡort-halҡynyң-ural-batyr-eposyna-arnalғan-konkurs-festivale-үtte, Өфөлә туғыҙынсы тапҡыр башҡорт халҡының «Урал батыр» эпосына арналған конкурс-фестивале үтте ,Na,"

 
 
 
 
""Башинформ"" мәғлүмәт агенлығы хәбәр итеүенсә, ""Урал батыр"" эпсына арналған фестивалдә ҡатнашыуылар 42 телдә сығыш яһаған.
Өфөлә туғыҙынсы тапҡыр башҡорт халҡының «Урал батыр» эпосына арналған конкурс-фестиваль ойошторолдо. Ул икенсе йыл халыҡ-ара статусында уҙҙы. Быйыл конкурста 400-ҙән ашыу кеше ҡатнашты. Республика ҡала һәм райондары, Рәсәй төбәктәре һәм бер нисә сит ил уҡыусылары һәм студенттары ил, донъя халыҡтарының 42 телендә сығыш яһаны.
Конкурс Башҡортостан һәм Рәсәй халыҡтарының тел төрлөлөгөн һәм мәҙәни мираҫын һаҡлауға булышлыҡ итә. Бөтәһе 10 секция эшләне: өсәүһе — эпосты башҡортса һөйләүселәр өсөн, икәүһе — рус, икәүһе — инглиз, берәүһе — Башҡортостан, Рәсәй һәм донъя халыҡтары телдәрендә, берәүһе — бер нисә телдә аралашҡандар өсөн, һәм тағы ла берәүһе — мигрант ғаиләләрендәге балалар өсөн. Номинациялар иҫәбендә «Урал батыр» эпосын төрлө телдәрҙә һөйләүҙән тыш, донъя халыҡтары эпостары буйынса уйындар, белешмәләр әҙерләп күрһәтеү ҙә бар ине. Ҡатнашыусыларҙың күбеһе конкурсҡа «Халыҡ йолалары — бөгөн» темаһына фотоһүрәттәр тәҡдим иткән. Тәүге тапҡыр донъя халыҡтары уйындары буйынса оҫталыҡ дәрестәре үткәрелде. Йәш сәсәндәр һәм «Урал батыр» эпосын яттан һөйләүселәр баһалама ағзаларын үҙҙәренең сағыу ижади сығыштары менән таң ҡалдырҙы.
«Конкурс тиҙҙән Өфөлә һәм республикала үтергә тейешле  халыҡ-ара кимәлдәге мөһим сараларға әҙерлек барышында уҙғарылды. Улар — 2019 йылда Халыҡ-ара балалар уйындары һәм 2020 йылда VI Бөтә донъя фольклориадаһы. Маҡсатыбыҙ — балалар һәм йәштәр мөхитендә гражданлыҡ һәм этномәҙәни берҙәмлек булдырыу», — тип хәбәр иттеләр Башҡортостан Республикаһының ЮНЕСКО эштәре буйынса комитетының матбуғат хеҙмәтендә.
Конкурс «Урал батыр» эпосы һәм уның дуҫтары өсөн ысын байрамға, халыҡтар араһындағы тыныслыҡ һәм дуҫлыҡ байрамына әүерелде. «Урал батыр» башҡорт халыҡ эпосын йәш башҡарыусыларҙың һәм һөйләүселәрҙең IX халыҡ-ара конкурсы еңеүселәренә һәм ҡатнашыусыларына дипломдар һәм сертификаттар, шулай уҡ иҫтәлекле бүләктәр тапшырылды.
Сараны ойоштороусылар булып Башҡортостан Республикаһының ЮНЕСКО эштәре буйынса комитеты һәм Башҡортостан социаль технологиялар институты сығыш яһаны. Конкурс республиканың Мәғариф һәм Мәҙәниәт министрлыҡтары һәм Өфө ҡалаһы хакимиәтенең мәғариф идаралығы булышлығында уҙғарыла.




 ","
	Дүшәмбе, 10 декабрь 2018",Яңылыҡтар,Na
https://kulturarb.ru/ba/news/bishbүlәktә-mastoravan-morot-bajramy-ojoshtoroldo, Бишбүләктә “Масторавань морот” байрамы ойошторолдо ,Na,"

Бишбүләк район Мәҙәниәт йорто майҙанында “Масторавань морот” — мордваларҙың мәҙәниәтен, традицияларын үҙ эсенә алған боронғо байрамы үтте.
 Бишбүләктәрҙән тыш, Федоровка районынан, күрше Ырымбур өлкәһенән килгән ижади коллективтарҙың сығыштары байрамға яңы йәм, биҙәк өҫтәне.
Башҡортостан Дәүләт Йыйылышы — Ҡоролтай депутаты, Мордва милли-мәҙәниәт үҙәге рәйесе Юлия Герасимова һәм республика Халыҡтар дуҫлығы йорто вәкилдәре ошондай йөкмәткеле сараларҙың милли ғөрөф-ғәҙәттәрҙе һәм телдәрҙе һаҡлауҙа әһәмиәтен билдәләне.
Ҡунаҡтар мордва кухняһы аҙыҡтарын тәмләне, тарихы менән яҡындан танышты, ижади коллективтарҙың сығышын ҡарап кинәнде.
 ","
	Дүшәмбе, 10 декабрь 2018",Яңылыҡтар,Na
https://kulturarb.ru/ba/news/sibaj-bashҡort-dәүlәt-drama-teatrynda-ishmulla-dilmөhәmәtovtyң-tere-tupraҡ-spektakle-ҙur-anshlag-menәn-үtte,  Сибай башҡорт дәүләт драма театрында Ишмулла Дилмөхәмәтовтың “Тере тупраҡ” спектакле ҙур аншлаг менән үтте ,Na,"

Арыҫлан Мөбәрәков исемендәге Сибай башҡорт дәүләт драма театрында Ишмулла Дилмөхәмәтовтың әҫәре буйынса ҡуйылған “Тере тупраҡ” спектакленең премьераһы ҙур аншлаг менән үтте. Тамашаның ҡуйыусы режиссеры – Башҡортостандың халыҡ артисы Азат Нәҙерғолов, рәссам-биҙәүсеһе – Рөстәм Баймөхәмәтов, композиторы – Башҡортостандың атҡаҙанған сәнғәт эшмәкәре Илшат Яхин, балетмейстеры – Башҡортостандың атҡаҙанған артисы Сулпан Асҡарова, костюмдар буйынса рәссам – Әлиә Байрамғолова һәм хәрби алыш, һуғыш сәхнәләрен ҡуйыусы – Рәсәй Каскадерҙар ассоциацияһы ағзаһы Роберт Йылҡыбаев. 
 Сибай театрының художество етәксеһе Дамир Ғәлимов әйте­үенсә, спектакль Баш­ҡортос­тан­дың 100 йыллығына һәм “Бер­ҙәм Рәсәй” партияһының “Бәләкәй ҡалалар театрҙарына ярҙам итеү” проекты ниге­ҙендә сәхнәгә сыға­рыла. Әйткәндәй, былтыр ошо проектҡа ярашлы һәм Мостай Кәримдең тыуыуына 100 йыл тулыу хөрмә­тенә “Ҡыҙ урлау” әҫәре сәхнәләштерелде. 
  Сибай тамашасыһы яңы спектаклде ҡыуанып ҡаршы алды, ниһайәт, тарихи темаға ҙур әҫәрҙең сәхнәгә сығыуына шаһит булды. Спектаклдә тотош ижади труппа, йәғни 30-ҙан ашыу артист ҡатнаша. Әлеге ваҡытта Урал аръяғы райондарындағы мәҙәниәт усаҡ­тарына гастролгә сыҡҡан театр артистары. Халыҡсан театрҙың халыҡ ара­һында булыуына йәнә бер асыҡ миҫал был. Сәхнәләрҙе тултырыр, тамашасы­ларҙы уйландырыр һәм һиҫкәндерер, үткән та­рихыбыҙға бер аҙға булһа ла ҡайтанан әйләнеп ҡайтырға мәж­бүр итер “Тере тупраҡ” күптәрҙең күңелендә тере ҡуҙ булып балҡыясағында һис тә шик юҡ. Тыуған ерҙең тере тупрағы һәр беребеҙҙең күңелендә булһын.
 

 ","
	Дүшәмбе, 10 декабрь 2018",Яңылыҡтар,Na
https://kulturarb.ru/ba/news/bashҡort-dәүlәt-akademiya-drama-teatry-ural-batyr-spektaklenә-saҡyra,  Башҡорт дәүләт академия драма театры  «Урал батыр» спектакленә саҡыра  ,Na,"

Мәжит Ғафури исемендәге Башҡорт дәүләт академия драма театры 13 һәм 14 декабрендә көтөп алынған «Урал батыр» спектакленә саҡыра.
 «УРАЛ БАТЫР» эпосы — башҡорт халҡының бөйөк хазинаһы һәм рухи ҡомартҡыһы. Быуындан-быуынға күсә килгән был ҡобайыр, үҙенең боронғолоғо, күләме, йөкмәткеһе һәм әһәмиәте яғынан донъяла билдәле ошо жанрҙағы башҡа әҫәрҙәр менән бер кимәлдә тора.
Спектаклдә Үлемһеҙлек темаһы төп урында, ул башҡа мөһим темалар – Йәшәү һәм Үлем, Изгелек һәм Яуызлыҡ, Хакимлыҡ һәм Халыҡ темалары менән үрелеп бара. Бөтә донъяны һыу баҫа. Йәнбирҙе менән Йәнбикә ике бер туғанға – Урал менән Шүлгәнгә ғүмер бирәләр. Егет ҡорона ингәс, уларға кешенән көслө Үлем барлығы тураһында мәғлүм була. Урал ағаһы Шүлгән менән бергә кешене үлемһеҙ итеүсе Йәншишмә һыуын эҙләп сығып китәләр. Күп ҡаршылыҡтар үтеп, тере һыуҙы тапҡандан һуң, Урал батыр тәбиғәт, халыҡ һәм ҡурай моңо үлемһеҙ булырға тейеш, тип хәл итә. Спектаклдә был төшөнсәләрҙең һынланышы һәм билгеһе булып тылсымлы таяҡ тора.  Башлана 19.00 сәғ.  
 ","
	Дүшәмбе, 10 декабрь 2018",Яңылыҡтар,Na
https://kulturarb.ru/ba/news/bashҡortostanda-teatr-jyly-13-dekabrҙә-start-ala, Башҡортостанда Театр йылы 13 декабрҙә старт ала ,Na,"

2019 йылға иғлан ителгән Театр йылын асыу тантанаһы Бөтә Рәсәй буйынса 13 декабрҙә үтәсәк.  Был көндө Башҡортостандың барлыҡ театр усаҡтарында төрлө саралар уҙғарыласаҡ: тематик күргәҙмәләр һәм квест, мастер-кластар һәм яратҡан артистар менән фотосессия, экскурсиялар, театрлаштырылған тамаша һәм, әлбиттә, премьера спектаклдәре күрһәтеләсәк. 
Мәжит Ғафури исемендәге Башҡорт академия драма театры был көндө «Урал батыр» эпосы буйынса сәхнәләштерелгән премьера тәҡдим итә.Ҡуйыусы режиссер Андрей Борисов. Спектакль республиканың 100 йыллығына һәм театрҙың юбилейына арналған. Спектакль 19.00 сәғәттә башлана. Театр фойеһында премьераға килеүселәр өсөн театр оркестры төрлө спектаклдәрҙән өҙөктәр яңғыратасаҡ. Тамашасыларға махсус фотозона ойоштороласаҡ, башҡорт халыҡ костюмдарын кейеп фотоға төшөргә мөмкин буласаҡ. «Урал батыр» эпосы темаһына викторина уҙғарыу ҡаралған.  
Экспозиция залында Башҡортостандың 100 йыллығына арналған рәссам-бутафор, БР атҡаҙанған хеҙмәткәре Анатолий Жучковтың күргәҙмәһе менән танышырға мөмкин буласаҡ, шулай уҡ  театр музейында Мостай Кәримгә һәм театрҙың тарихына арналған тематик күргәҙмә эшләйәсәк.
Театр буфетында башҡорт көнкүреше -башҡорт тирмәһендә актерҙар  махсус «театр» менюһын тәҡдим итәсәк. Сара 18.00 сәғәттә башлана.

Башҡортостан республикаһының Мостай Кәрим исемендәге Милли йәштәр театры 14 ноябрҙә үҙ тамашасыларын көтә. Театр коллективы Зәйнәб Биишева әҫәре буйынса әҙерләнгән «Мөхәббәт һәм нәфрәт» спектаклен тәҡдим итә. Спектакль 19.00 сәғәттә башлана. Бында шулай уҡ Зәйнәб Биишеваның  тормошо һәм ижадына арналған китап күргәҙмәһе ойоштороласаҡ. Башҡортостан «Китап» нәшриәте сығарған баҫмалар тәҡдим ителәсәк.  Фойела театрҙың  инструменталь квартеты популяр классик әҫәрҙәр башҡарасаҡ.

Башҡорт дәүләт опера һәм балет театры был көндө мәктәп уҡыусылары өсөн тәғәйенләнгән 11.00 сәғәттә «Мин театр яратам» исемле белем биреү квесты менән башлаясаҡ. Квест театр тарихына арнала.
Театрҙың ҙур тамаша залдары буйлап экскурсия, театр һөнәрҙәре менән таныштырыу ҡаралған.Дирижер, оркестр артисы, нота  китапханасыһы кеүек һөнәрҙәр менән уҡыусылар танышасаҡ. Шулай уҡ цехтар буйынса экскурсия үткәреләсәк. Грим, классик бейеү һәм хор буйынса мастер-класс ошоштороласаҡ. «Эрмитаж» күргәҙмәләр залында Башҡортостан рәссамдарының  күргәҙмәһе эшләйәсәк.
Башҡорт дәүләт ҡурсаҡ театры Кесе залда 16.00  сәғәттә «Етем төлкө » спектаклен тәҡдим итә. Ә 18.00 сәғәттә Ҙур залда «Зөбәржәт ҡалаһының тылсымсыһы» спектакленең премьераһы сәхнәләштереләсәк. Көндөҙ, 11.00 сәғәттә  «Беҙҙең киләсәк» хәйриә фонды менән берлектә «Урман йәрминкәһе» спектакле күрһәтелесәк. Әҫәр социаль яҡланмаған балалар өсөн тәғәйенләнгән, спектакль БДАУ-ның Йәштәр һарайында ҡуйыласаҡ.
Фойела «Театр балалар өсөн» күргәҙмәһе эшләйәсәк, «Ҡурсаҡлы кухня» уйын программаһы тәҡдим ителәсәк.
Башҡортостан республикаһының Рус дәүләт академия драма театры Н.С.Лесковтың «Крепостной» хикәйәһе буйынса премьера әҙерләй. Спектаклдең режиссеры – И. Ғилязев. Шулай уҡ театр коллективы тамашасылар өсөн тематик Театр йылын асыуға арналған күргәҙмә, «Театр- яратҡан тамашасылар өсөн!» акцияһын тәҡдим итә. Сара сиктәрендә театр актерҙары ҡатнашлығында  викторина ойоштороу ҡаралған.
 «Нур» Өфө дәүләт татар театры тамашасыларға премьера әҙерләй, 19.00 сәғәттә “Отошло тормош” спектаклен ҡуя. Спектаклдең режиссеры Байрас Ибраһимов. 18.00 сәғәттә театр фойеһында Театр йылына арналған фотокүргәҙмә эшләй, театрҙың тарихына арналған экскурсия үткәреләсәк.
Салауат башҡорт драма театры 19.00 сәғәттә ""Йәннәт һулышы""спектакленең премьраһын тәҡдим итә.  Спектаклдең режиссеры-И. Казакбаев .Тамашасылар өсөн халыҡ театры артистары ҡатнашлығындағы концерт тәҡдим ителәсәк. Саралар 18.00 сәғәттә башлана.
Сибай дәүләт башҡорт драма театры ""Тере тупраҡ"" спектаклен әҙерләгән (И. Дилмөхәмәтов, реж.Ә.Ә.Нәҙерғолов).  Спектаклдән һуң тамашасылар яратҡан актерҙары менән иҫтәлеккә фотоға төшә аласаҡ. Фойела театр музейы экспонаттары күргәҙмәһе тәҡдим ителәсәк.
Сибай дәүләт концерт-театр берекмәһе «Ҡәнифә юлы» спектаклен ҡарарға саҡыра. Әҫәрҙе сәхнәгә уйыусы режиссер З. Сөләймәнов. Был көндө программа буйынса аквагрим һалыу буйынса мастер-класс, фотосессиялар, театрлаштырылған тамашалар күрһәтеү ҡаралған.
Стәрлетамаҡ дәүләт театр-концерт берләшмәһе  С. Ильясовтың ""Биғылый"" спектаклен ҡарарға саҡыра. Күптән түгел, 29 ноябрҙә  премьера аншлаг менән үтте.Театр афишаларына һәм фотоматериалдарына  арналған  күргәҙмә эшләйәсәк. Театр фойеһында инструменталь ансамбль спектаклдәрҙән билдәле өҙөктәр яңғыратасаҡ.

Стәрлетамаҡ дәүләт театрында билдәле рәссам, СССР художниктар союзы ағзаһы, Ховралев Владимир Алексеевичтың  күргәҙмәһе асыла. «Театр һөйөүселәр клубы» ағзалары менән осрашыу ойоштороласаҡ. Сара 19.00 сәғәттә башлана.

Туймазы татар дәүләт драма театры тамашасыларын «Мөғжизәле театр донъяһы» исемле тамаша көтә, «Игеҙәктәр», , «Өс мөхәббәт тарихы», «Еҙнәкәй”спектаклдәрҙән өҙөктәр тәҡдим ителәсәк. Ошо көндө Театр йылына арналған балалар һүрәте конкурсы асыласаҡ. Фойела театр эскиздары, спектакль макеттары, костюмдарҙан торған күргәҙмә эшләйәсәк. Шулай уҡ театрҙың бәләкәй залында Туймазы тыуған яҡты өйрәнеү музейы менән берлектә рәссамдарҙың эштәре ҡуйылған күргәҙмә эшләйәсәк. Башлана 18.00 сәғәттә.
Башҡортостанда Театр йылына рәсми рәүештә старт биреү өсөн республика халҡын тантаналы сараларҙа ҡатнашырға саҡырабыҙ!


 ","
	Йома, 07 декабрь 2018",Яңылыҡтар,Na
https://kulturarb.ru/ba/news/tiҙҙәn-m-ғafuri-isemendәge-bashҡort-dәүlәt-akademiya-drama-teatrynda-ҙur-premera-ural-batyr-spektakle, Тиҙҙән М. Ғафури исемендәге Башҡорт дәүләт академия драма театрында ҙур премьера– “Урал батыр” спектакле ,Na,"

13,14 декабрҙә М. Ғафури исемендәге Башҡорт дәүләт академия драма театрында ҙур премьера көтөлә – “Урал батыр” спектакле сәхнәләштерелә.
Ҡуйыусы режиссеры – Андрей Борисов. Ролдәрҙе Ринат Баймырҙин, Хәким Мортазин, Руслан Хайсаров, Миңзәлә Хәйруллина һәм башҡа актерҙар уйнаясаҡ. 
Әлеге ваҡытта премьераға әҙерлек алып барыла. ""Урал батыр"" спектакленең репетицияһын Башҡортостандың мәҙәниәт министры Әминә Шафиҡова ла ҡараны, Андрей Борисов менән премьера буйынса фекер алышты. 
 Мәшһүр башҡорт халыҡ эпосы буйынса сәхнәләштерелгән спектакль 13, 14 декабрб көндәренә билдәләнгән.

 ","
	Йома, 07 декабрь 2018",Яңылыҡтар,Na
https://kulturarb.ru/ba/news/bөgөn-bashҡortostan-koncert-zalynda-bajyҡ-televizion-festivale-үtә, Бөгөн “Башҡортостан” концерт залында “Байыҡ” телевизион фестивале үтә ,Na,"

 Бөгөн, 7 декабрҙә “Башҡортостан” концерт залында “Байыҡ” телевизион фестивале үтә.
""Байыҡ”  конкурсы быйыл 11-се тапҡыр үткәрелә. Йылдан-йыл ҡатнашыусылар һаны ла арта. Ансамблдәр һайлап алыу турына ентекле әҙерләнгән. Яңы бейеү өйрәнеүселәр ҙә, классик өлгөләргә өҫтөнлөк биреүселәр ҙә етди ярыш сәме менән янды, ти ойоштороусылар.
“Байыҡ” бейеү фестивалендә Мәскәү ҡалаһынан, Һарытау өлкәһенән, Сыуаш һәм Удмурт республикаларынан ижадсылар ҡатнаша.
1812 йылғы Ватан һуғышынан иҫән ҡайтҡандарҙы ҡаршылап, йөҙйәшәр Айҙар Байыҡ сәсәндең халыҡ алдындағы бейеүе хөрмәтенә аталған тәүге “Байыҡ” бәйгеһе Йәүҙәт Бикбирҙиндың башланғысы менән 1996 йылда Баймаҡ ҡалаһында үтә.
2007 йылдан Башҡортостан Президенты Указына ярашлы, бәйге йыл да ойошторолоп килә.
Рәсәйҙең бер генә төбәгендә лә бындай ярыш уҙғарылмай. Унда өс йәштән 95 йәшкә тиклем бейеүселәр көс һынаша. Хәҙер сара халыҡтың иң яратҡан популяр телевизион конкурсына әүерелде.
“Байыҡ” проект авторы- Рита Өмөтбаева.
 ","
	Йома, 07 декабрь 2018",Яңылыҡтар,Na
https://kulturarb.ru/ba/news/өfөlә-jәshlek-shou-2018-festivaleneң-gala-koncerty-үtә, Өфөлә  «Йәшлек шоу - 2018» фестиваленең Гала-концерты үтә ,Na,"

Иртәгә, 8 декабрҙә Өфөлә «Йәшлек шоу – 2018» » фестиваленең Гала-концерты үтә.
Уҙып барған йылдың иң сағыу проекттарының береһе ул «Йәшлек шоу – 2018». Быйыл конкурс 26- сы тапҡыр ойошторола.
Ике тур һөҙөмтәләре буйынса жюри иң яҡшы йырсыларҙы билдәләне.
Беренсе турҙа дәғүәсәләр ғаризаларҙы ойоштороу комитетының электрон почтаһына ебәрҙе һәм сығыштар ситтән тороп баһаланды. 100-гә яҡын ҡатнашыусы араһынан 27 йырсы һайлап алынды.
Бәйге һөҙөмтәләре буйынса «Йәшлек-шоу - 2018» фетиваленең финалына сығыусылар исемлеге: Зөбәржәт Юнысбаева (Баймаҡ район), Айгиз Ишмурзин ( Баймаҡ ҡалаһы), Зәлифә Йәһүҙина (Әбйәлили районы), Азат Рамазанов (Архангель районы), Диана Шигапова (Өфө ҡалаһы), Риф Рысбаев (Бөрйән районы), Ләйсән Хәлиуллина (Иглин районы), Ғәзиз Әхмәтов (Баймаҡ ҡалаһы), «Малай-шалай» төркөмө(Өфө) и Әҙилә Килова (Силәбе өлкәһе).
Шулай уҡ сәхнәлә билдәле йондоҙҙар ҙа сығыш яһаясаҡ: RNT, МС Баш, Рәил Өмөтбаев, Ян Лира, Ильнур Рамазанов, Nail BashStyle, «Бәхетле», Радмир Хәсәнов, Гәлсәр Байғусҡарова, Хәлимов Риян, Лилиә Даутова, Рәфис Ишбай, Ильяс Киньйәғолов.
Мәскәүҙән махсус ҡунаҡ - «Заман» коллективының килеүе көтөлә. Төркөм world music жанрында эшләй, йырҙар башҡорт, рус, инглиз һәм ҡаҙаҡ телендә башҡарыла.
Иҫегеҙгә төшөрәбеҙ, «Йәшлек шоу – 2018» фестиваленең Гала-концерты «Башҡортостан” дәүләт концерт залында 19.00 сәғәттә башлана.
 ","
	Йома, 07 декабрь 2018",Яңылыҡтар,Na
https://kulturarb.ru/ba/news/өfөlә-respublikaһynyң-100-jyllyғyna-arnalғan-bөtә-rәsәj-һynly-һәm-biҙәү-ҡullanma-sәnғәte-konkursy-eңeүselәren-bүlәklәү-tantanaһy-үtte, Өфөлә республиканың 100-йыллығына арналған Бөтә рәсәй һынлы һәм биҙәү-ҡулланма сәнғәте конкурсы еңеүселәрен бүләкләү тантанаһы үтте ,Na,"

6 декабрҙә Өфөлә республиканың 100-йыллығына арналған Бөтә рәсәй һынлы һәм биҙәү-ҡулланма сәнғәте конкурсы еңеүселәрен бүләкләү тантанаһы үтте.
Сараны ойоштороусылар: Башҡортостан Республикаһы Мәҙәниәт министрлығы, М. В. Нестеров исемендәге Башҡортостан дәүләт художество музейы, Башҡортостан республикаһы Бөтә рәсәй ижади ижтимағи ойошманың «Рәсәй рәссамдар союзы» региональ бүлеге.
Мәҙәниәт министры урынбаҫары Шамил Абдраҡов күргәҙмәлә ҡатнашыусыларҙы Мәҙәниәт министрлығы исеменән тәбрикләне.
Конкурста барлығы 218 рәссам ҡатнашҡан. 583 әҫәр араһынан эксперт советы 317 эш һайлап алған.
Күргәҙмәлә төрлө жанрҙағы эштәр тәҡдим ителгәйне: һынлы сәнғәт, баҫма һәм уникаль графика, скульптура әҫәрҙәре һәм биҙәү-ҡулланма сәнғәте (нәфис туҡыусылыҡ, кейеҙ, керамика, һөйәк һәм ағас һырлау буйынса, ҡурсаҡ, арт-объекттар).
Билдәләп үтәйек, конкурс һөҙөмтәләре буйынса музей фонды яңы экспонаттар менән тулыланды.
Башҡортостан республикаһы Мәҙәниәт министрлығы ярҙамы менән Нестеров музей фондына иң яҡшы эштәр һаҡлауға тапшырылды.
М. В. Нестеров исемендәге Башҡортостан дәүләт художество музейында экспозициялар менән 2018 йылдың декабрь уртаһына тиклем танышырға мөмкин.
 ","
	Йома, 07 декабрь 2018",Яңылыҡтар,Na
https://kulturarb.ru/ba/news/өfөlәge-shәһit-hoҙajbirҙin-jort-muzejy-akciya-iғlan-itә, Өфөләге Шәһит Хоҙайбирҙин йорт-музейы акция иғлан итә ,Na,"

Өфөләге Шәһит Хоҙайбирҙин йорт-музейы акция иғлан итә. 25 декабргә тиклем теләгән һәр кем музейға бушлай инә ала.
Революционер, журналист Шәһит Хоҙайбирҙин эшмәкәрлеге, ижады хаҡында һәм мәшһүр балерина, Башҡортостан Республикаһының халыҡ артисы Тамара Хоҙайбирҙинаның тормош юлы, ижадына арналған күргәҙмә менән танышыу мөмкинлеген ҡулланып ҡалырға ашығығыҙ, дуҫтар.
Ҡунаҡтар был шәхестәр хаҡында кинофильм ҡарарға теләүҙәрен алдан иҫкәртеп килһә, тағы ла яҡшыраҡ булыр, - ти музей хеҙмәткәрҙәре.
  Йорт-музей Өфө ҡалаһы, Яңы күпер урамы, 20 адресы буйынса урынлашҡан.  Бәйләнеш өсөн телефон: 8 (347) 272- 65-43.  Эш ваҡыты: 10:00-17:30, шәмбе: 12:00-19:00, йәкшәмбе - ял көнө.
 
 ","
	Кесе йома, 06 декабрь 2018",Яңылыҡтар,Na
https://kulturarb.ru/ba/news/barҙa-rajon-үҙәgendә-ғәjnә-bashҡorttarynyң-tarihy-һәm-bөgөngөһө-tip-atalғan-ғilmi-ғәmәli-konferenciya-ojoshtorola, Барҙа район үҙәгендә «Ғәйнә башҡорттарының тарихы һәм бөгөнгөһө» тип аталған ғилми-ғәмәли конференция ойошторола ,Na,"

Башҡортостан Республикаһының 100 йыллығы уңайынан 10 декабрҙә Пермь крайының Барҙа район үҙәгендә «Ғәйнә башҡорттарының тарихы һәм бөгөнгөһө» тип аталған ғилми-ғәмәли конференция ойошторола. 
Беренсе Башҡорт автономияһының Рәсәй Федерацияһы өсөн тарихи әһәмиәте, Ғәйнә башҡорттарының милли рухиәтте формалаштырыуға индергән өлөшө, Пермь еренән сыҡҡан арҙаҡлы башҡорт шәхестәре Мөхәмәтғата хәҙрәт Мансуров, Исмәғил Тасимов, Туҡтамыш Ишбулатов, Ғәйнә башҡорттары кейемдәренең үҙенсәлектәре тураһында һүҙ барасаҡ. 
 Сараны ойоштороусылар: Пермь крайы башҡорттары ҡоролтайы, Пермь крайы губернаторы хакимиәте, Барҙа район хакимиәте, «Ғәйнә» төбәк башҡорт ырыу йәмғиәте, Барҙа башҡорттары ҡоролтайы. 
 
 ","
	Кесе йома, 06 декабрь 2018",Яңылыҡтар,Na
https://kulturarb.ru/ba/news/bөgөn-bashҡort-dәүlәt-filarmoniyaһynda-niyaz-mәzhitovtyң-yaҡty-iҫtәlegenә-arnalғan-hәter-kisәһe-үtә, Бөгөн Башҡорт дәүләт филармонияһында Нияз Мәжитовтың яҡты иҫтәлегенә арналған хәтер кисәһе үтә ,Na,"

Бөгөн билдәле шәхесебеҙ, академик Нияз Мәжитовҡа арналған Башҡорт дәүләт университетында “Евразия боронғо һәм урта быуат мәҙәниәт солғанышында” тигән темаға халыҡ-ара фәнни симпозиум үтә.
Конференция пленар һәм секция өлөштәргә бүленгән. Бынан тыш, сара сиктәрендә республиканың район һәм ҡалаларында эшләп килгән ҡоролтай етәкселәренең семинары ҡаралған. Уҡыу йортоноң фойеһында Нияз Мәжитовтың эшмәкәрлегенә арналған күргәҙмә асылды.
Бөгөн кисен арҙаҡлы ғалим, археолог, академик Нияз Мәжитовтың тыуыуына 85 йыл тулыуы билдәләнә. Ошо уңайҙан 6 декабрҙә Х. Әхмәтов исемендәге Башҡорт дәүләт филармонияһында уның яҡты иҫтәлегенә арналған хәтер кисәһе үтә. 
Башлана - 19.00.  Инеү бушлай.  Рәхим итегеҙ!
 ","
	Кесе йома, 06 декабрь 2018",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһynda-abdulla-soltanovtyң-90-jәshe-bildәlәnde, Башҡорт дәүләт филармонияһында Абдулла Солтановтың 90 йәше билдәләнде ,Na,"

Башҡорт дәүләт филармонияһында башҡорт халҡының бөйөк мираҫы, оҙон көйҙө юғары кимәлдә башҡарыу оҫталығына эйә булған уникаль йырсы, Башҡортостандың халыҡ артисы, Салауат Юлаев исемендәге Дәүләт премияһы лауреаты, Салауат Юлаев ордены кавалеры Абдулла Солтановтың 90 йәше билдәләнде.
Сарала ҡотлау һүҙҙәре менән Мәҙәниәт министры Әминә Шафикова, Башҡортостан Республикаһы Дәүләт Йыйылышы – Ҡоролтайҙың Мәғариф, мәҙәниәт, спорт һәм йәштәр сәйәсәте буйынса комитеты рәйесе Эльвира Айытҡолова, күркенекле йәмәғәт эшмәкәрҙәре сығыш яһаны. 
   Абдулла Солтанов йыр сәнғәтендә үҙенсәлекле күренеш. Башҡорт халыҡ йырҙарын, оҙон көйҙәрҙе киң диапазонда, көслө тауыш менән башҡарған Абдулла Афзал улы халҡыбыҙҙың йыр һәм ҡурай сәнғәтен донъя кимәлендә таныта. Йырсының һоҡландырғыс ижады милли йыр сәнғәтенең йөҙөк ҡашына әүерелде. «Урал», «Буранбай», «Йәмәлекәй тауы», «Уйыл», «Сибай», «Ғайса ахун», «Илсе ғайса», «Бейеш», «Әрме», «Ҡаһым түрә», «Шәүрә», «Сәлимәкәй», «Томан», «Ғилмияза»… Сәхнәләге ҡабатланмаҫ сығыштары, юғары башҡарыу оҫталығы, тәбиғи һәләте үҙ һөнәренең маһиры булыуын дәлилләй. 
Байрам кисәһен Флүрә Килдейәрова, Азамат Тимеров, Римма Амангилдина, Радик Вәлмөхәмәтов, Сәйҙә Ильясова, Венера Рәхмәтуллина, Илдар Жамалов, Рәсәйҙең атҡаҙанған халыҡ ижады коллективы - «Ләйсән» халыҡ бейеүҙәре ансамбле һәм Учалы филармонияһының «Уралтау» бейеү ансамблдәренең сығыштары биҙәне.
 
 ","
	Кесе йома, 06 декабрь 2018",Яңылыҡтар,Na
https://kulturarb.ru/ba/news/kitap-nәshriәtendә-bashҡortostandyң-halyҡ-yaҙyusyһy-zәjnәb-biishevanyң-өr-yaңy-kitaby-syҡty, «Китап» нәшриәтендә Башҡортостандың халыҡ яҙыусыһы Зәйнәб Биишеваның өр-яңы китабы сыҡты ,Na,"

«Китап» нәшриәтендә Башҡортостандың халыҡ яҙыусыһы Зәйнәб Биишеваның башҡорт һәм рус телдәрендә «Дуҫ булайыҡ» повесы донъя күрҙе. Тиражы – 5000 дана. Ҙур форматта нәшер ителгән яңы баҫма сағыу һүрәттәр менән иллюстрацияланған.  Повеста үҫмер балалар тормошо, уларҙың үҙ-ара мөнәсәбәте, уй-кисерештәре, донъяға ҡараштары сағылдырыла. Яҙыусы, филология фәндәре докторы, профессор, М. Өмөтбаев, З. Биишева исемендәге премиялар лауреаты Тимерғәле Килмөхәмәтов китапҡа баш һүҙ яҙа.
Зәйнәб Биишева – әҙәбиәттең бөтә жанрҙарында ла бына тигән әҫәрҙәр яҙған күренекле прозаик. Уның иң ҙур әҫәре – «Бер ғүмерҙең тарихы» тигән трилогияһы «Кәмһетелгәндәр», «Уяныу», «Яҡтыға» романдарын үҙ эсенә ала. Улар Мәскәүҙә рус телендә баҫылып сығып, төрлө милләт кешеләренең яратып уҡыған китаптарына әүерелде. Эйек йылғаһы (яҙыусының бала саҡтары үткән ер) Һаҡмарға ҡарай аҡҡан кеүек, Зәйнәб Биишева ижады күп милләтле совет (Рәсәй) әҙәбиәтенә барып ҡушыла. Зәйнәб Биишева – оҙайлы тормош юлы үткән яҙыусы. «Бер ғүмерҙең тарихы» тигән трилогиянан тыш, «Сәйер кеше», «Уйҙар, уйҙар», «Көнһылыу», «Дуҫ булайыҡ» повестары, «Ҡайҙа һин, Гөлниса?», «Далала таң» хикәйәләре, «Мөхәббәт һәм нәфрәт», «Һөнәрсе менән Өйрәнсек» хикәйәттәре, «Тылсымлы ҡурай», «Нәҙер» пьесалары, «Салауат аманаты» поэмаһы, күп шиғырҙары, тәнҡит һәм публицистик мәҡәләләре, «Үткән юлдар, уҙған йылдар... » исемле автобиографик яҙмалары бар. Үҫмер балалар тормошон сағылдырған «Дуҫ булайыҡ» повесы рус, шулай уҡ башҡа күп телдәрҙә баҫылып сыҡты, төрлө милләт балаларының яратып уҡыған әҫәренә әүерелде. 


 ","
	Кесе йома, 06 декабрь 2018",Яңылыҡтар,Na
https://kulturarb.ru/ba/news/bashҡortostanda-ike-aҡҡosh-muzykal-konkursy-үtә-2, Башҡортостанда «Ике аҡҡош» музыкаль конкурсы үтә  ,Na,"

Башҡортостанда легендар йырсы, Рәсәйҙең атҡаҙанған артисы, Башҡортостандың һәм Татарстандың халыҡ артисы Фәриҙә Ҡудашева һәм талантлы композитор, музыкант Бәхти Ғайсиндың иҫтәлегенә «Ике аҡҡош» республика музыкаль конкурс-фестивале үтә.
 Фестивалдең бурыстары һәм маҡсаттары булып Фәриҙә Ҡудашева һәм Бәхти Ғайсиндың рухи мираҫын һаҡлап ҡалыу, музыкаль йыр ижадын пропагандалау, халыҡсан башҡарыу традицияларын һаҡлап ҡалыу һәм үҫтереү, милли йырҙарҙы башҡарыусы йәш таланттарҙы асыҡлау, толерантлы конфессия-ара һәм этник мөнәсәбәттәрҙе, халыҡтар дуҫлығын нығытыу тора.
Бәйге ике номинация буйынса үтә: вокал һәм баян. Беренсеһендә конкурста ҡатнашыусылар Фәриҙә Ҡудашеваның репертуарынан халыҡ йырҙарын йәки заманса музыка әҫәрҙәрен башҡарырға, икенсе номинация баянсы Бәхти Ғайсиндың һөнәри эшмәкәрлегенә арналған, музыканттар уның репертуарынан әҫәр башҡарырға тейеш. 
Бәйге еңеүселәренең сығышын 7 декабрҙә Х.Әхмәтов исемендәге Башҡорт дәүләт филармонияһы сәхнәһендә күрәсәкбеҙ.
«Ике аҡҡош» конкурс-фестивале ойоштороусылары — Башҡортостан Республикаһының  Мәҙәниәт министрлығы, БР милли-мәҙәни татар автономияһы, БР халыҡтары Ассамблеяһы һәм Башҡортостандың Халыҡтар дуҫлығы йорто.
 ","
	Шаршамбы, 05 декабрь 2018",Яңылыҡтар,Na
https://kulturarb.ru/ba/news/bөgөn-bashҡort-dәүlәt-filarmoniyaһynda-abdulla-soltanovtyң-90-jәshenә-arnalғan-kisә-uҙғaryla, Бөгөн Башҡорт дәүләт филармонияһында Абдулла Солтановтың 90 йәшенә арналған кисә уҙғарыла ,Na,"

 Башҡорт халҡының бөйөк мираҫы, оҙон көйҙө юғары кимәлдә башҡарыу оҫталығына эйә булған уникаль йырсы, Башҡортостандың халыҡ артисы, Салауат Юлаев исемендәге Дәүләт премияһы лауреаты, Салауат Юлаев ордены кавалеры Абдулла Солтановҡа 90 йәш.
Бөгөн, 5 декабрҙә Хөсәйен Әхмәтов исемендәге Башҡорт дәүләт филармонияһында легендар йырсының күркәм ғүмер байрамы айҡанлы кисә ойошторола. Башҡорт мәҙәниәтенә, халҡыбыҙ таланты һәм тере хазинаһы  Абдулла Солтановтың моңона битараф булғандарҙы көтөп ҡалабыҙ.
   Абдулла Солтанов йыр сәнғәтендә үҙенсәлекле күренеш. Башҡорт халыҡ йырҙарын, оҙон көйҙәрҙе киң диапазонда, көслө тауыш менән башҡарған Абдулла Афзал улы халҡыбыҙҙың йыр һәм ҡурай сәнғәтен донъя кимәлендә таныта. Йырсының һоҡландырғыс ижады милли йыр сәнғәтенең йөҙөк ҡашына әүерелде. «Урал», «Буранбай», «Йәмәлекәй тауы», «Уйыл», «Сибай», «Ғайса ахун», «Илсе ғайса», «Бейеш», «Әрме», «Ҡаһым түрә», «Шәүрә», «Сәлимәкәй», «Томан», «Ғилмияза»… Сәхнәләге ҡабатланмаҫ сығыштары, юғары башҡарыу оҫталығы, тәбиғи һәләте үҙ һөнәренең маһиры булыуын дәлилләй.  
   5 декабрҙә үтәсәк байрамда Флүрә Килдейәрова, Азамат Тимеров, Римма Амангилдина, Радик Вәлмөхәмәтов, Сәйҙә Ильясова, Венера Рәхмәтуллина, Илдар Жамалов, Рәсәйҙең атҡаҙанған халыҡ ижады коллективы - «Ләйсән» халыҡ бейеүҙәре ансамбле һәм Учалы филармонияһының «Уралтау» бейеү ансамбле ҡатнаша.
 ","
	Шаршамбы, 05 декабрь 2018",Яңылыҡтар,Na
https://kulturarb.ru/ba/news/tamasha-respublika-teatr-kollektivtary-festivalendә-ҡoros-teatry-gran-pri-aldy,  “Тамаша” республика театр коллективтары фестивалендә “Ҡорос” театры Гран-при алды ,Na,"

Балтас районында Фәрдүнә Ҡасимова призына үткән ""Тамаша"" һәүәҫкәр театрҙар фестивале тамамланды.Өс көн эсендә сәхнә түренә республиканың төрлө район, ҡалаларынан 13 спектакль күтәрелде, йәмғеһе 138 роль. Һәүәҫкәр артистарҙы баһалаусылар: Республика халыҡ ижады үҙәгенең театр сәнғәте буйынса баш белгесе Тәнзилә Ҡалмырҙина, М. Ғафури исемендәге Башҡорт дәүләт академия драма театры актрисаһы Сара Буранбаева, Башҡортостандың атҡаҙанған мәҙәниәт эшмәкәре, Рәсәй Юғары мәктәбенең атҡаҙанған хеҙмәткәре, Өфө дәүләт сәнғәт институты профессоры Фәрдүнә Ҡасимова.
Гран-приҙы Ибраһим Абдуллиндың ""Тиле йәшлек"" спектакле менән М. Аҡмулла исемендәге Башҡорт дәүләт педагогия университетының ""Ҡорос"" халыҡ театры яуланы. Әйткәндәй, унда журналдың хеҙмәткәре Инсаф Хужабиргәнов ҡатнаша. Беренсе урын шулай уҡ Өфө театрында, Миловканың ""Мираж"" театр коллективында. Икенсе урын - Баҡалы районының Н. Асанбаев исемендәге халыҡ театрында, өсөнсө - Борай районының ""Заман"" театр-студияһында.
Шулай уҡ ""Иң яҡшы музыкаль биҙәлеш"", ""Иң яҡшы ҡатын-ҡыҙ роле"", ""Иң яҡшы характерлы образ тыуҙырыусы"", ""Тамашасы һөйөүе"" һәм башҡа номинацияларҙа еңеүселәр билдәләнде.
Был сара халыҡ театрҙарын һаҡлау һәм үҫтереү, театр өлкәһендәге иң яҡшы эштәрҙе билдәләү һәм халҡыбыҙҙың мәҙәни мираҫын популярлаштырыу маҡсатында ойошторолдо.

 ","
	Шаршамбы, 05 декабрь 2018",Яңылыҡтар,Na
https://kulturarb.ru/ba/news/өfөlә-hashim-mostaevҡa-arnalғan-ғүmerlek-bejeү-koncerty-үtte,                Өфөлә  Хашим Мостаевҡа арналған “Ғүмерлек бейеү” концерты үтте ,Na,"

Башҡортостан Башлығы вазифаһын ваҡытлыса башҡарыусы Радий Хәбиров Өфөлә мәшһүр балетмейстер, БАССР-ҙың атҡаҙанған мәҙәниәт хеҙмәткәре, Башҡортостан Республикаһының атҡаҙанған сәнғәт эшмәкәре Хашим Мостаевтың тыуыуына 100 йыл тулыуға арналған Ф. Ғәскәров исемендәге дәүләт академия халыҡ бейеүҙәре ансамбленең “Ғүмерлек бейеү” концертында булды.  Фәйзи  Ғәскәров исемендәге  халыҡ бейеүҙәре ансамбле 2018 йылды  Хашим  Мостаев юбилейына арнап уҙғара. Был программаны республика һәм  башҡа  төбәктәрҙәге тамашасылар күрә ала. Коллектив  Хашим  Мостаев  ҡуйған  ""Ирәндек"", ""Азамат"", ""Француз яулығы"", ""Бөрйән ҡыҙҙары"" һәм башҡа  бейеүҙәр менән сығыш яһай. Беҙҙең архивта танылған хореограф Хашим Мостаевтың ижадына арналған байтаҡ тапшырыуҙар һаҡлана. Ул тормош асылын бейеүҙә күргән, бөтә ғүмерен сәхнәгә арнаған артист, педагог һәм остаз. 
Юбилей  уңайынан йомғаҡлау тамашалары 7 һәм 8 декабргә  тәғәйенләнгән. 
 ","
	Шаршамбы, 05 декабрь 2018",Яңылыҡтар,Na
https://kulturarb.ru/ba/news/bөgөn-mәzhit-ғafuri-isemendәge-bashҡort-dәүlәt-akademiya-drama-teatrynyң-tyuғan-kөnө, Бөгөн Мәжит Ғафури исемендәге Башҡорт дәүләт академия драма театрының тыуған көнө ,Na,"

Бөгөн, 4 декабрь Мәжит Ғафури исемендәге Башҡорт дәүләт академия драма театрының тыуған көнө. Театр тыуған көнө уңайынан «Ҡаһым түрә» тарихи драмаһын тәҡдим итә. Бөгөн тшулай уҡ тарихи шәхесебеҙ Ҡаһым Мырҙашевтың тыуыуына ла 240 йыл тула. Театр музейында филология фәндәре кандидаты, доцент Гөлсәсәк Саламатова театр тарихы һәм күренекле сәнғәт әһелдәре тураһында һөйләйәсәк. Бөгөн 1-се ҡатта Зәйнәб Биишева исемендәге Башҡортостан «Китап» нәшриәте һатыу-күргәҙмә ойоштора, улар театр тураһында һәм тарихи китаптарҙы һатыуға сығарасаҡ. Һәр ваҡыттағыса, спектакль алдынан, театр оркестры күңелле көй-моңдар уйнап, тамашасыларҙың кәйефтәрен күтәрер.
Мәжит Ғафури исемендәге Башҡорт дәүләт академия драма театрында хеҙмәт иткән бик күп артистарҙың, режиссерҙарҙың, драматургтарҙың, рәссамдарҙың, композиторҙарҙың, сәнғәт әһелдәренең исемдәре киң донъяға танылды, улар тыуған театры менән бергә Башҡортостаныбыҙҙы ла данланы! С
 Бөгөнгө көндә  театр Рәсәй театрҙары араһында иң көслө милли театрҙарҙың береһе булып тора! Артабан да театр яңы үрҙәр яулаһын, ижади бәйгеләрҙә уңышлы сығыш яһарға насип булһын! Тамашасыларҙың ҡайнар алҡыштары күңелдәрҙе йылытһын!

 ","
	Шишәмбе, 04 декабрь 2018",Яңылыҡтар,Na
https://kulturarb.ru/ba/news/өfө-ii-ҡalasyғy-kitaby-donya-kүrҙe, “Өфө-II ҡаласығы” китабы донъя күрҙе ,Na,"

Күптән түгел “Боронғо Өфө” музей-ҡурсаулығы “Өфө-II ҡаласығы” китабын нәшер итте. Баҫма археолог Нияз Мәжитов иҫтәлегенә арналған. Ғалим хәҙерге Өфө аҫтындағы урта быуаттар биләмәһен асыуға һәм тикшереүгә ғәйәт ҙур өлөш индерҙе. 
 Китап “Боронғо Өфө” музей-ҡурсаулығының археология фондында һаҡланған Урта быуаттар дәүерендәге музей әйберҙәренең ентекле каталогын үҙ эсенә ала. Улар араһында ҡиммәтле, төҫлө һәм ҡара металдан, һөйәктән, быяланан һәм аҫыл таштарҙан, балсыҡтан яһалған әйберҙәрҙең фоторәсемдәре бар. 
Баҫмала шулай уҡ алтын, көмөш, бронза биҙәүестәрҙе, кейем-һалым деталдәрен, Иртә Византия һәм Алтын Урҙа дәүерендәге тәңкәләрҙе күрергә мөмкин.
Тиҙҙән Бст каналында Өфө-II ҡаласығы тураһында фильм тамашасыларға тәҡдим ителәсәк.
 ","
	Шишәмбе, 04 декабрь 2018",Яңылыҡтар,Na
https://kulturarb.ru/ba/news/әlshәj-rajonynda-mөhәmәtsha-buranғolovtyң-tyuyuyna-130-jyl-tulyuғa-arnalғan-sәsәndәrҙeң-tөbәk-festivale-үtte, Әлшәй районында Мөхәмәтша Буранғоловтың тыуыуына 130 йыл тулыуға арналған сәсәндәрҙең төбәк фестивале үтте ,Na,"

Әлшәй районында билдәле фольклорсы, драматург, халыҡ сәсәне Мөхәмәтша Буранғоловтың тыуыуына 130 йыл тулыуға арналған сәсәндәрҙең төбәк фестивале үтте. Сара бишенсе йыл рәттән уҙғарылып килә. 
Сараны асыу тантанаһында ҡатнашыусыларҙы район хакимиәте башлығы урынбаҫары Закуан Әхмәтов, баһалама төркөмө рәйесе, филология фәндәре докторы Розалия Солтангәрәева сәләмләне.
 Бәйгеселәр 16 йәшкә тиклемге һәм унан өлкәнерәктәр төркөмөндә сығыш яһаны. Ҡармыш ауылынан алты йәшлек Әлмир Әхтәмов иң кескәй ҡатнашыусы булһа, Яңы Сәпәштән Гөлсәмсә Әхмәҙиеваға 88 йәш ине. Ҡатнашыусыларҙы төрлө номинацияларҙа ҡотлап, матур бүләктәр тапшырылды. Сараның төп маҡсаты еңеп сығыу түгел, ә сәсән рухын ҡайтарыуға булышлыҡ итеү, тип билдәләй ойоштороусылар.
 ","
	Шишәмбе, 04 декабрь 2018",Яңылыҡтар,Na
https://kulturarb.ru/ba/news/bashҡort-jyry-televizion-festival-konkursynda-gran-pri-almas-sirusinғa-tapshyryldy, “Башҡорт йыры” телевизион фестиваль-конкурсында Гран-при Алмас Сирусинға тапшырылды ,Na,"

“Башҡорт йыры” телевизион фестиваль-конкурсында Гран-при быйыл Алмас Сирусинға тапшырылды. Еңеүсе бүләккә символик статуэтка һәм 50 мең һум аҡса алды.
 Фестивалдең гала-концерты 30 ноябрҙә һәм 1 декабрҙә үтте. Быйыл конкурста ҡатнашыу өсөн 50-нән ашыу кеше ғариза ебәрҙе, уларҙың яртыһы финалға сыҡты. Профессиональ һәм һәүәҫкәр йырсылар республиканың төрлө райондарынан йыйылғайны. Гала-концерт программаһына иң-иңдәр генә үтте, ә еңеүселәрҙе билдәле композиторҙар һайланы. 
 “Башҡорт йыры” бәйгеһе республикала ғына түгел, унан ситтә лә киң билдәле. Электән килгән матур йола буйынса, шоуҙы Башҡортостан юлдаш телеканалында 31 декабрҙә ҡарарға була.


 ","
	Шишәмбе, 04 декабрь 2018",Яңылыҡтар,Na
https://kulturarb.ru/ba/news/bөgөn-sibaj-koncert-teatr-berekmәһendә-bashҡortomdoң-jөҙ-jyry-tip-isemlәngәn-audiodisktyң-isem-tujy-үtә, Бөгөн Сибай концерт-театр берекмәһендә “Башҡортомдоң йөҙ йыры” тип исемләнгән аудиодисктың исем туйы үтә ,Na,"

Бөгөн, 4 декабрҙә Сибай ҡалаһының А.Мөбәрәков исемендәге драма театры залында аудиодисктың исем туйы үтә. Башҡортостандың 100 йыллығы уңайынан Сибай концерт-театр берекмәһе “Башҡортомдоң йөҙ йыры” тип исемләнгән аудиодиск сығарҙы. Был дискыға тупланған башҡорт халыҡ йырҙары бары тик  вокалистар – Сибай филармонияһының йырсылары башҡарыуында ғына яҙҙырылды. 
Проекттың авторы концерт-театр берекмәһе директоры – БР-ҙың атҡаҙанған  артисы Айбулат Ҡотошов, музыка етәксеһе – БР-ҙың атҡаҙанған мәҙәниәт хеҙмәткәре Рәмил Туйсин.  
Йыйынтыҡты мәктәп уҡыусыларына, уҡыу йорттары талиптарына, тел, әҙәбиәт һәм музыка уҡытыусыларына кәрәкле ҡулланма булараҡ дәрестәрҙә файҙаланырға мөмкин. Шулай уҡ башҡорт халыҡ йырҙары һәм көйҙәре менән ҡыҙыҡһыныусылар, уларҙы өйрәнеүселәр өсөн дә бик кәрәкле сығанаҡ буласаҡ.  
 ","
	Шишәмбе, 04 декабрь 2018",Яңылыҡтар,Na
https://kulturarb.ru/ba/news/өfөlә-amanat-bashҡort-halyҡ-muzyka-ҡoraldarynda-ujnausylarҙyң-respublika-konkursy-ojoshtorola, Өфөлә «Аманат» башҡорт халыҡ музыка ҡоралдарында уйнаусыларҙың республика конкурсы ойошторола ,Na,"

“Башинформ” мәғлүмәт агентлығы хәбәр итеүенсә, 17 һәм 18 декабрҙә Өфөлә III «Аманат» башҡорт халыҡ музыка ҡоралдарында уйнаусыларҙың республика конкурсы ойошторола. Бәйге ҡыллы номинациялар — думбыра һәм ҡыл-ҡумыҙ өсөн генә уҙғарыла.
Музыкаль бәйгене ойоштороусылар: Башҡортостандың Мәҙәниәт министрлығы, Хөсәйен Әхмәтов исемендәге Башҡорт дәүләт филармонияһы, Өфө дәүләт сәнғәт институты, Ҡурайсылар союзы. 
«Был көнүҙәк — тап ошо ҡоралдарҙа башҡарыуҙы үҫтереү кимәлен асыҡларға, шулай уҡ уларҙы танылыу яулаған ҡурай һәм ҡумыҙ менән бер рәттән үҫтерергә кәрәк. Бала тыуа икән, ул үҫергә тейеш, тиҙәр башҡорттар. Бында ла шулай — думбыраны һәм ҡыл-ҡумыҙҙы сәнғәт училищеһында һәм институтында 90-сы йылдарҙан башлап өйрәнәләр, Милли халыҡ уйын ҡоралдары оркестры, оҫта инструменталистар, тәжрибәле уҡытыусылар бар. Конкурс уҙғарырға ла ваҡыт етте», — тип үҙенең фекерҙәре менән бүлешә З.Исмәғилев исемендәге Өфө дәүләт сәнғәт институтының башҡорт музыкаһы факультеты деканы Азат Айытҡолов.
Конкурста балалар музыка мәктәптәре, балалар сәнғәт мәктәптәре уҡыусылары, балалар ижад йорттары һәм урта дөйөм белем биреү мәктәптәре тәрбиәләнеүселәре, музыка колледжы, Өфө дәүләт сәнғәт институты студенттары һәм профессиональ башҡарыусылар ҡатнаша.
17 декабрҙә З.Исмәғилев исемендәге Өфө сәнғәт институтының Камера залында конкурс жюрийы ағзаларының оҫталыҡ дәрестәре, шулай уҡ студенттар һәм ҡаланың музыка йәмәғәтселеге өсөн ижади осрашыу-концерт була.
Конкурс тыңлауҙары 18 декабрҙә иртәнге сәғәт 10-дан 5-кә тиклем Х.Әхмәтов исемендәге Башҡорт дәүләт филармонияһында уҙа. Киске сәғәт 7-лә — «Аманат» лауреаттары һәм дипломанттарының, шулай уҡ музыка байрамы ҡунаҡтарының гала-концерты.
 ","
	Дүшәмбе, 03 декабрь 2018",Яңылыҡтар,Na
https://kulturarb.ru/ba/news/өfөlә-duҫlyҡ-gөllәmәһe-festivaleneң-gala-koncerty-үtte," Өфөлә ""Дуҫлыҡ гөлләмәһе"" фестиваленең Гала-концерты үтте ",Na,"

Баш ҡаланың Конгресс хол бинаһында төрлө милләт халыҡтарын берләштергән хор, йыр, фольклор коллективтары, бейеү ансамблдәре, сәсәндәр мәктәбе, оркестрҙар, инструменталь ансамблдәр, цирк коллективтары ҡатнашлығында ""Дуҫлыҡ гөлләмәһе"" тип аталған фестивалдең Гала-концерты үтте.
Ойоштороусылар әйтеүенсә, быйылғы ижади марафон 2020 йылда үтәсәк Бөтә донъя фольклориадаһына әҙерлек тә булып тора. 
Республика үҙешмәкәр художество халыҡ коллективтарын ҙур сәхнәгә сығарырға булышлыҡ иткән фестивалдә ҡатнашыусылар йылдан-йыл арта бара.
Республика халыҡ ижады үҙәге белгестәре 6 меңдән ашыу сығышты ҡарай, уларҙа 20 меңдән ашыу һәүәҫкәр артист ҡатнаша.
Тамашасы иғтибарына фойела халыҡ оҫталарының биҙәү-ҡулланма сәнғәте өлгөләренән күргәҙмә тәҡдим ителде. 
 ","
	Дүшәмбе, 03 декабрь 2018",Яңылыҡтар,Na
https://kulturarb.ru/ba/news/bashҡortostan-tarihi-bittәre-festival-marafon-siktәrendә-ishembaj-rajony-prezentaciyalandy," ""Башҡортостан тарихи биттәре"" фестиваль-марафон сиктәрендә Ишембай районы презентацияланды ",Na,"

Республикала “Башҡортостан тарихы биттәре” тигән республика фестиваль-марафоны дауам итә. 
Хөсәйен Әхмәтов исемендәге Башҡорт дәүләт филармонияһында Башҡортостан Республикаһы ойошторолоуға 100 йыл тулыуға арналған ""Башҡортостан тарихи биттәре"" муниципаль берәмектәр араһында халыҡ ижады фестиваль-марафон сиктәрендә Ишембай  районы сығыш яһаны.
Байрам Ишембай ҡалаһы һәм районынан 400-гә яҡын кешенең һәм Өфөлә йәшәүсе яҡташтарҙың матур осрашыуына әйләнде. Илдә генә түгел, донъяла данлыҡлы предприятиелар, фабрика һәм башҡа ойошмалар күргәҙмә ойошторҙо. Төбәк йырсылары, бейеүселәре һәм үҙешмәкәр коллективтары ""Башҡортостан тарихы биттәре"" фестиваль-марафон сиктәрендә сығыш яһаны.
Ишембай донъяға ҡара алтыны менән билдәле. Уның ҡала булып формалашыуының нигеҙендә лә ошо ер аҫты байлығы ята. Хөсәйен Әхмәтов исемендәге Башҡорт дәүләт филармонияһы сәхнәһендә Башҡортостандың 100 йыллыҡ тарихы биттәрен бөгөн итап улар барлай.
Күп күренекле шәхестәр, ил улдары үҫтергән төйәк ул юрматы ере. Алыҫта ҡалған һайын Ватаныбыҙ яҙмышы тип янған кешеләрҙең исемдәре онотолмай, ә тағы ла матурыраҡ һәм сағыуыраҡ төҫ ала. Исемен ҡасандыр телгә лә алырға рөхсәт ителмәһә лә нисәмә быуын ошо ерлектә Зәки Вәлиди өлгөһөндә тәрбиәләнгән.
Моң эйәһе Альберт Шаһиев, ""Бер ҡамыт"", ""Рябинушка"" һәм башҡа халыҡ ансамблдәре 90 кешенән торған Башҡорт халыҡ хоры - бөгөн филармония сәхнәһендә Ишембайҙың иң- иңдәре сығыш яһаны. Ә бер нисә ауылды берләштергән ижади коллективтар репертуар үҙенсәлеге менән ҡыуандырҙы. 
 
 ","
	Дүшәмбе, 03 декабрь 2018",Яңылыҡтар,Na
https://kulturarb.ru/ba/news/һuҡyrҙar-өsөn-bashҡortostan-respublika-mahsus-kitaphanaһynda-viktor-domashnikovtyң-һүrәttәr-kүrgәҙmәһe-asyla, Һуҡырҙар өсөн Башҡортостан республика махсус китапханаһында Виктор Домашниковтың һүрәттәр күргәҙмәһе асыла ,Na,"

4 декабрҙә Һуҡырҙар өсөн Башҡортостан республика махсус китапханаһында Виктор Домашниковтың һүрәттәр күргәҙмәһе асыла.
Күргәҙмәлә рәссамдың 2006 йылдан алып башҡарылған 50 эше тәҡдим ителә.
В. Б. Домашников 1956 йылдың 6 мартында Өфөлә тыуа. Мәктәпте тамамлағандан һуң, Башҡорт Дәүләт Университетының география бүлегендә уҡып, уны 1979 йылда уңышлы тамамлай. 1984 йылда Өфө сәнғәт училищеһының художестволы биҙәү бүлегенә уҡырға инә, училищены 1987 йылда тамамлай.
Әлеге ваҡытта рәссам булып эшләй. 1983 йылда йәштәрҙең республика, бөтә союз, зона һәм халыҡ-ара күргәҙмәләрендә ҡатнаша. 1990 йылдан алып СССР рәссамдар Союзы ағзаһы (Рәсәй), 1996 йылдан алып ЮНЕСКО-ның Халыҡ-ара рәссамдар Федерацияһы ағзаһы. 2006 йылда Парижда стажировка үтә.
Уның әҫәрҙәре М. В. Нестеров исемендәге Башҡорт дәүләт художество музейында, СССР рәссамдары Союзының коллекцияһында, Амзин һынлы сәнғәт музейында, Тобльск һынлы сәнғәт музейында, «ВОСТОК» (Өфө) фондының хәҙерге заман сәнғәте галереяһында, «УРАЛСИБ» банкында, һәм «Башкомснаббанкта», Францияның, Голландияның, Вьетнамдың, АҠШ-тың, Берләшкән Ғәрәп Әмирлегендә, Ҡытайҙың шәхси йыйылмаларында һаҡлана. 
Күргәҙмә 14:00 сәғәттә асыла. Рәхими итегеҙ!
 
 ","
	Дүшәмбе, 03 декабрь 2018",Яңылыҡтар,Na
https://kulturarb.ru/ba/news/stәrletamaҡ-dәүlәt-teatr-koncert-berlәshmәһendә-biғylyj-romany-bujynsa-eshlәngәn-yaңy-sәhnә-әҫәre-sәhnәlәshterelde, Стәрлетамаҡ дәүләт театр-концерт берләшмәһендә  “Биғылый” романы буйынса эшләнгән яңы әҫәр сәхнәләштерелде ,Na,"

Стәрлетамаҡ дәүләт театр-концерт берләшмәһендә Спартак Ильясовтың “Биғылый” романы буйынса эшләнгән яңы сәхнә әҫәре “Берҙәм Рәсәй” сәйәси партияһының “Бәләкәй Тыуған ил мәҙәниәте” проекты буйынса ҡуйылды. Мәғлүм булыуынса, проект буйынса башҡорт драма театрында ике йыл дауамында бөтәһе өс спектакль эшләнелде, “Биғылый” – дүртенсеһе.
Ике көн дауамында барған спектакль тамашасының көслө алҡыштары менән оҙатылды. Премьераға Башҡортостан Республикаһының мәҙәниәт министры урынбаҫары Шамил Абдраҡов, Стәрлетамаҡ ҡалаһы мәҙәниәт бүлеге етәксеһе Зөфәр Зиннәтуллин, Мәжит Ғафури исемендәге Башҡорт академия драма театрының художество етәксеһе Олег Ханов, республиканың Театр эшмәкәрҙәре союзы рәйесе Әхтәм Абушахманов, Рәсәй мәҙәниәт хеҙмәткәрҙәре профсоюз ойошмаһының республика комитеты рәйесе Александр Кузьменко кеүек юғары вазифалы ҡунаҡтарҙың килеүе оло мәртәбә өҫтәне. Шулай уҡ, абруйлы ҡунаҡтар булыуы менән бер рәттән театрыбыҙҙың яҡын дуҫтарына әүерелгән “Шоңҡар” журналы редакторы Мөнир Ҡунафинды, З.Биишева исемендәге “Китап” башҡорт нәшриәте директоры Илһам Йәндәүләтовты, “Ағиҙел” журналының баш мөхәррир урынбаҫары Әхмәт Үтәбайҙы, коллегаларбыҙ - Сибай дәүләт концерт-театр берләшмәһе директоры Айбулат Ҡотошовты, Стәрлетамаҡ дәүләт рус драма театры директоры Виктория Замесинаны күреүебеҙгә шат булдыҡ. Күрше Ишембайҙан бер төркөм тамашасыны ойоштороп алып килеүсе ҡала мәҙәниәт бүлеге начальнигы Нәсимә Собханғолова рәхмәтлебеҙ. Баш ҡалабыҙҙың башҡорт театрынан килгән дуҫтарыбыҙҙың, коллегаларыбыҙҙың премьераға килеүе, уларҙың театр сәнғәтенә битараф булмауы һоҡландырҙы. Башҡорт драма театрының художество етәксеһе Айҙар Зарипов тәжрибә уртаҡлашыуға, бер-береңде ихтирам итеүгә ҡоролған бындай матур йоланы артабан да дауам итәсәкбеҙ, тип белдерҙе.
Саҡырылған ҡунаҡтар һәм ҡәҙерле тамашасылар тарафынан артистарға, бигерәк тә Башҡортостандың атҡаҙанған артисы Ләйсән Кәримоваға, Илфир Баймырҙинға, Марат Зөбәйеровҡа, Рәсил Сынбулатовҡа, Зиләрә Юлтаеваға, Әлиә Зариповаға, Револь Ғималовҡа, Айһылыу Фазыловаға, Нурзидә Сәлимгәрәеваға, әлбиттә, спектаклдең режиссеры, Башҡортостандың атҡаҙанған сәнғәт эшмәкәре Айрат Абушахмановҡа һәм сәхнәгә ҡуйыусы төркөмгә сикһеҙ рәхмәт һүҙҙәре әйтелде. Ошондай етди әҫәргә тотоноп, уны тамашасыларҙың йөрәгенә етерлек кимәлдә эшләй алыу – оло талант тип
билдәләнде. Төп ролдәрҙе - йәш Биғылыйҙы уйнаусы Илнур Атйетәров менән Оло Биғылыйҙы уйнаусы Азат Вәлитовҡа иһә романдың авторы Спартак Ильясов иҫтәлекле бүләктәр тапшырҙы һәм быйыл оло сәхнәлә тәүге аҙымдарын атлаған йәш актерҙар Фәнил Ҡарасуринға, Ирек Ибраһимовҡа киләсәктә сағыу ролдәр теләне.
Берләшмәнең директоры Башҡортостандың атҡаҙанған мәҙәниәт эшмәкәре Харис Әбдрәхимов әйтеүенсә, авторҙың үҙе һәм сценарийын яҙыусы Гүзәл Ғәлиеваның премьераға килеүе театр өсөн генә түгел, ә тамашасы өсөн дә оло ваҡиғаға әүерелде. Сөнки был спектакль романдағы булған хәлдәргә таянып эшләнелде, ә яҙыусы әҫәрҙәге ваҡиғалар теҙмәһен тап герой хәтирәләренән яҙып ала.
Спектаклдә Бөйөк Ватан һуғышында ҡатнашып ҡайтып, үҙ илендә ҡасҡын булып йәшәргә мәжбүр булған Биктимер Биҡҡужа улы Йомағоловтың аяныслы яҙмышы һүрәтләнә. Халыҡ уны “биғылый” тип йөрөтә. Тормошо барлыҡ кешеләрҙеке кеүек башлана Биктимер Йомағоловтың. Һуғыш башланғанға тиклем армияға алына. Өлкән сержант вазифаһында хәрби әҙерлек үтә. Үҙенең өлгөлө командир булыуы, хәрби ҡорал һәм техникаһы яҡшы белеүе менән айырылып тора, иптәштәре һәм юғары командование алдында абруй яулай. Ғағаузия илендә хеҙмәт иткәнендә егет үҙенең мөхәббәтен осрата. Тик был илдең СССР составында булһа ла, рәсмиләштереп өлгөрмәүе сәбәпле, ҡыҙға Биктимер менән китеү ҡәтғи тыйыла. Үкенескә ҡаршы, Гөлзада менән Биктимер мөхәббәтенең тарихы ошонда өҙөлә, улар башҡа осраша алмай.
Бөйөк Ватан һуғышы башланыу менән, Белоруссия ерҙәрендә, дошман танкыларын ҡыйратыуҙа ҡатнаша. Тик бер алышта хәрби етәкселектең ваҡытында яғыулыҡ менән тәьмин итмәүе сәбәпле, уларҙың танк полкы сигенергә мәжбүр була. Артабан үҙебеҙҙекеләргә ҡыуып етеү теләге менән китеп барған яугирҙар, фашистар яҡлы поляк ҡартына эләгеп, әсирлек ғазаптарын татый. Биктимер Йомағолов та шулар араһында була. Аҙаҡ немец полковнигының ҡыҙын поезд аҫтында ҡалыуҙан ҡотҡарғаны өсөн штрафбатҡа эләгә. Башҡа әсирҙәр менән илебеҙгә ҡаршы һуғышҡа алып барғанда үҙебеҙҙекеләр яғына сығабыҙ тип план ҡороуҙары селпәрәмә килә. Биктимерҙе хыянатсылыҡта ғәйепләйҙәр һәм үҙебеҙҙең илдә тотҡонлаҡҡа эләгә. Ниндәй генә ауырлыҡтар аша үтһә лә, Биктимер азатлыҡҡа ынтыла. Ошо ниәтен тормошҡа ашырып, совет лагерынан ҡасыуға өлгәшә. Тик бер ниндәй документһыҙ кешегә кешеләр араһына урынлашыу мөмкин булмай. Һөҙөмтәлә, ғүмеренең һуңғы көндәренәсә ҡасҡын тормошона дусар ителә. Яҡынса 1982 – 84-се йылдарҙа һәләк була. Йүрүҙән аша баҫма хеҙмәтен үтәгән ҡарағастың кибеп бөткән ботағына ғына сәнселеп тора. Күпмелер ваҡыт уҙғас, урман ҡарауылсылары табып уны ауылға алып ҡайтып, ергә бирәләр.
Төрлө хәлдәрҙә үҙ-үҙенә тоғро ҡалыу, ниндәй генә һынауҙар кисереүгә ҡарамаҫтан кешелек сифаттарын юғалтмау – башҡорт халҡына хас көслө һыҙаттар. Биктимер ҙә, ниндәй генә ауырлыҡтар үтеүенә ҡарамаҫтан, үҙ-үҙенә, тыуған еренә, ғәзиз еренә тоғро ҡала.
 ","
	Дүшәмбе, 03 декабрь 2018",Яңылыҡтар,Na
https://kulturarb.ru/ba/news/flүr-ғәlimovtyң-aҙғyn-tәүbәһe-trilogiyaһy-ingliz-telendә-nәsher-itelә,            Флүр Ғәлимовтың «Аҙғын тәүбәһе» трилогияһы инглиз телендә нәшер ителә ,Na,"

“Башинформ” мәғлүмәт агентлығы хәбәр итеүенсә, Флүр Ғәлимовтың «Аҙғын тәүбәһе» трилогияһы Бөйөк Британияла нәшер ителә. Башҡорт яҙыусыһының әҫәре The Taste of Forbidden Fruit — «Тән ғазабы» тигән исем аҫтында инглиз теленә тәржемәләнгән. Инглизсә баҫтырыу тәҡдимен «Нәфис әҙәбиәт» нәшриәтенең генераль директоры Алексей Гришанов индергән.
2018 йылда Мәскәүҙәге «Нәфис әҙәбиәт» нәшриәтендә яҙыусының «Аҙғын тәүбәһе» трилогияһы рус телендә донъя күрҙе. Китап донъяның 25 иленән 300 нәшриәт ҡатнашҡан 31-се Халыҡ-ара китап күргәҙмә-йәрминкәһендә үҙ урынын алды. «Юность» журналының декабрь һанында Рәсәйҙең билдәле әҙәби тәнҡитсеһе Лев Аннинскийҙың Флүр Ғәлимовтың трилогияһына рецензияһы баҫылырға тейеш.
«Башҡорт яҙыусыһы Флүр Ғәлимов Мәскәүҙәге ҙур уңышын дауам итә», — ти филология фәндәре докторы, профессор, танылған рус шағиры Александр Шуралев. Ысынлап та, әҙип быйыл рус әҙәбиәтендә ижади асыш булды: ҙур романдарының тәржемәләре илдең «Юность», «Роман-газета», «Литературная газета» баҫмаларында, шулай уҡ республикабыҙҙың «Ватандаш», «Бельские просторы», «ЛиФФТ» журналдарында баҫылып сыҡты.
«Роман-газета» журналында Флүр Ғәлимовтың «Алтын ҡанатлы Һомайғош» романы донъя күрҙе. Ошо һандың 600 данаһы заказ буйынса Германияға — университеттарға, колледждарға, китапханаларға һәм рус әҙәбиәтен һөйгән немец китап уҡыусыларына оҙатылған.

 ","
	Шаршамбы, 28 ноябрь 2018",Яңылыҡтар,Na
https://kulturarb.ru/ba/news/өfөlә-miss-international-ufa-etnik-gүzәllek-һәm-һәlәt-konkursy-үtte, Өфөлә  «Miss International Ufa» этник гүзәллек һәм һәләт конкурсы үтте ,Na,"

Кисә, 27 ноябрҙә Конгресс-холл сәхнәһендә сағыу тамаша – «Miss International Ufa» этник гүзәллек һәм һәләт республика конкурсы уҙҙы. Төрлө милләт ҡыҙҙары Өфөлә йәшәүселәрҙе үҙ мәҙәниәте менән таныштырҙы.
«Miss International Ufa – 2018» исемен Тажикстан вәкиле Раъно Оморҙаҡова яуланы. Беренсе вице-мисс – Грузиянан Карина Ахвледиани, ә икенсе вице-мисс тажын Башҡортостандан Нәркәс Аралбаева алды.
Сараны ойоштороусылар: Башҡортостандың Халыҡтар дуҫлығы йорто һәм Мәҙәниәт министрлығы. Проект авторы Земфира Рәшитованың быйыл йәй «Таврида» форумында алған грант аҡсаһына үткәрелде. 
«Miss International Ufa» этник-ара матурлыҡ һәм һәләт конкурсы тәүге тапҡыр ойошторолдо һәм төрлө ил, Рәсәй халыҡтары вәкилдәрен бер урынға йыйҙы. Финалсылар араһында – Адыгей, Мысыр, Грузия, Тажикстан, Ҡаҙағстан, Нигерия ҡыҙҙары, шулай уҡ удмурт, сыуаш, башҡорт, татар, рус милләте вәкилдәре. Һылыуҡайҙар туған телендә үҙҙәре хаҡында һөйләне, халыҡ йырҙарын йырланы һәм милли бейеүҙәрен күрһәтте.

 ","
	Шаршамбы, 28 ноябрь 2018",Яңылыҡтар,Na
https://kulturarb.ru/ba/news/bөgөn-milli-jәshtәr-teatrynda-kәmһetelgәndәr-dramaһynyң-premeraһy, Бөгөн Милли йәштәр театрында «Кәмһетелгәндәр» драмаһының премьераһы ,Na,"

Бөгөн, 27 ноябрҙә, Өфөлә М.Кәрим исемендәге Милли йәштәр театрының рус труппаһы Зәйнәб Биишеваның «Кәмһетелгәндәр» драмаһын тәҡдим итә.
Спектакль республиканың 100 йыллығына һәм Башҡортостандың халыҡ яҙыусыһы Зәйнәб Биишеваның 110 йыллыҡ юбилейына арналып сәхнәләштерелгән.
Ҡуйыусы режиссер – Мәсәлим Күлбаев, ҡуйыусы рәссам — Юлиә Ғиләжева, хореограф — Рәмизә Мөхәмәтшина, музыкаль етәксе – Ришат Сәғитов.
Төп ролдәрҙә: Емеш— Зарема Сәйетмәмәтова, Йәнеш – Элина Гусева, Бибеш – Светлана Бронникова, Иштуған – Илгиз Таһиров, Дмитрий Гусев.
«Кәмһетелгәндәр» — революция алды йылдарындағы тарихи тетрәнеүҙәр ваҡытында кескәй кешенең үҫеүе хаҡында драма. Ярлы Байгилденең ҡыҙы Емешкә үгәй әсә йортонда бик ҡыйын. Ауыр һынауҙарға ҡарамаҫтан, ҡыҙыҡай үҙенең бәҫен һаҡлай белгән һәм яҡты, тәьҫирләнеүсән, ҡыҙыҡһыныусан бала булып ҡалған. Әҫәрҙә Емеш күҙлегенән һөйөү хистәре һәм социаль тетрәнеүҙәр менән тулы башҡорт ауылының тормошо сағылдырыла.
 
 ","
	Шишәмбе, 27 ноябрь 2018",Яңылыҡтар,Na
https://kulturarb.ru/ba/news/bashҡortostan-kinostudiyaһyna-әmir-abdrazaҡovtyң-iseme-birelә,  «Башҡортостан» киностудияһына Әмир Абдразаҡовтың исеме бирелә ,Na,"

Башҡортостан Хөкүмәтендә «Башҡортостан» киностудияһына Әмир Абдразаҡовтың исемен биреү тураһында бойороҡ әҙерләнгән. Был хаҡта «Башинформ» мәғлүмәт агентлығына республиканың мәҙәниәт министры Әминә Шафиҡова хәбәр итте.
«Бөгөн республиканың үҙенең киностудияһы, башҡорт киноһын төшөрөү өсөн шарттар һәм мөмкинлектәр булыуында Әмир Ғәбделмән улының өлөшө ҙур, — тине Шафиҡова. — Тап ул телевидениела эшләгән һәм фильмдар төшөргән йылдарҙа республика етәкселеген тулы метражлы нәфис фильмдар өсөн шарттар тыуҙырыу кәрәклегенә ышандыра. Бөгөн уның эшен дауам иткән кинематографистарҙың йәш быуыны киностудияға Әмир Абдразаҡовтың исемен биреү тәҡдимен индерҙе. Республика Башлығы ҡарамағындағы Мәңгеләштереү комиссияһы ла башланғысты бер тауыштан хупланы. Яҡын көндәрҙә «Башҡортостан» киностудияһына Әмир Абдразаҡовтың исемен биреү тураһында бойороҡ баҫылырға тейеш».
Әмир Ғәбделмән улы Абдразаҡов — башҡорт актёры, сценарист һәм кинорежиссер. Башҡорт АССР-ының атҡаҙанған мәҙәниәт хеҙмәткәре һәм Салауат Юлаев исемендәге дәүләт премияһы лауреаты.
 
 ","
	Шишәмбе, 27 ноябрь 2018",Яңылыҡтар,Na
https://kulturarb.ru/ba/news/үҙensәlekle-tauyshly-bashҡaryusy-jyrҙar-avtory-timur-ramaҙan-tәүge-koncertyn-tәҡdim-itә," Үҙенсәлекле тауышлы башҡарыусы, йырҙар авторы Тимур Рамаҙан тәүге концертын тәҡдим итә ",Na,"

6 декабрҙә «Күңелемдә яҙҙар», «Сейәләрем», «Сит ерҙәр уттары ят икән» йырҙары менән эстрадабыҙға килеп ингән һәм шунда уҡ тамашасылар күңелендә үҙ урынын тапҡан, үҙенсәлекле тауышлы башҡарыусы, йырҙар авторы, халыҡ-ара һәм республика конкурстары лауреаты Тимур Рамаҙан тәүге концертын тәҡдим итә.
«Тимур Ramazan» проектының режиссеры - Башҡортостандың атҡаҙанған артисы Сулпан Асҡарова.
Һәр ваҡыт эҙләнеү юлында булған егет үҙенең иң сағыу һәм иң «тәмле» йырҙарын бүләк итәсәк. Солист үҙенең «Тимур Ramazan» проектын тамашасы хөкүменә сығара. 
 Концертта Тимурҙың ижадташ дуҫтары «Карауан» эстрада төркөмө егеттәре Марсель Ҡотоев, Рөстәм Шаһыбалов, Салауат Мөхәмәтйәров, моңло һандуғасыбыҙ, Башҡортостандың атҡаҙанған артисы Лилиә Ишемйәрова, һәләтле йәш йырсылар Айҙар Рәҡипов һәм Нурзиә Сабитова, баҫҡан ерендә ут сәсрәтеп бейеүсе Ильяс Ҡарабулатовтың сығыштарын күрә алаһығыҙ. Тамашаны Зөлмәрә Ҡарабулатова һәм Гүзәл Ғәлләмова алып бара.
 
 ","
	Дүшәмбе, 26 ноябрь 2018",Яңылыҡтар,Na
https://kulturarb.ru/ba/news/өfөlә-bashҡortostan-tarihy-bittәre-festival-siktәrendә-iglin-rajonynyң-prezentaciyaһy-үtte, Өфөлә «Башҡортостан тарихы биттәре» фестиваль сиктәрендә Иглин районының презентацияһы үтте ,Na,"

23 ноябрҙә Өфөлә «Башҡортостан тарихы биттәре» фестиваль сиктәрендә Иглин районының презентацияһы үтте. Марафон республиканың муниципаль берәмектәренә 100 йыл тулыуға арналды. Ойоштороусылар: Башҡортостан республикаһы Мәҙәниәт министрлығы, муниципаль берәмек хакимиәттәре.
Башҡорт дәүләт филармонияһы фойеһында райондың халыҡ ижады күргәҙмәһе тәҡдим ителде.
Филармонияһының ҙур залында Иглин районы тураһында фильм күрһәтелде. Иглиндар данлыҡлы яҡташтары менән ғорурлана ала:  улар араһында шағирә һәм драматург, Башҡортостан республикаһының атҡаҙанған мәҙәниәт хеҙмәткәре Хәлисә Мөҙәрисова, Башҡортостандың атҡаҙанған артисткаһы Әнисә Дилмөхәмәтова, билдәле дирижер Александр Вакульский,  рәссам, БР-ның атҡаҙанған мәҙәниәт хеҙмәткәре Анатолий Романов, РФ һәм бр Журналистар союзы ағзаһы Геннадий Зайцев һәм башҡалар.
Тамашасылар өсөн бейеү, театр һәм фольклор коллективтары, өлгөлө һәм халыҡ ансамбле ҡатнашлығындағы концерт программаһы тәҡдим ителде. Театрлаштырылған тамаша аншлаг менән үтте.
Фестивалде йомғаҡлап Иглин районы башлығы Ғафуан Шәйхетдинов штандартты Дәүләкән районы Хакимиәте башлығы Ильгиз Мөхәмәтйәновҡа тапшырҙы.
27 ноябрҙә Дәүләкән районы оҫталары Башҡорт дәүләт филармонияһы сәхнәһендә сығыш яһаясаҡ.

 ","
	Дүшәмбе, 26 ноябрь 2018",Яңылыҡтар,Na
https://kulturarb.ru/ba/news/sibaj-bashҡort-drama-teatry-bajmaҡ-tamashasylaryn-tere-tupraҡ-spektaklenә-saҡyra, Сибай башҡорт драма театры Баймаҡ тамашасыларын «Тере тупраҡ» спектакленә саҡыра ,Na,"

3 декабрь А.Мөбәрәков исемендәге Сибай драма театры Баймаҡ тамашасыларын «Тере тупраҡ» спектакленә саҡыра. Актер, ҡурайсы, йырсы, драматург, композитор, БАССР-ҙың халыҡ артисы, С.Юлаев һәм F.Сәләм премиялары лауреаты И.И.Дилмөхәмәтовтың әҫәре буйынса әҙерләнгән тамаша барыһына ла оҡшар тип ышанабыҙ.  Театрҙың художество етәксеһе Дамир Мәзит улы Fәлимов әйтеүенсә, спектакль «Берҙәм Рәсәй» партияһының «Бәләкәй ҡалалар театрҙары» проекты сиктәрендә сәхнәгә сығарыла, Башҡортостан Республикаһы булдырылыуға 100 йыл, Ишмулла Дилмөхәмәтовтың тыуыуына 90 йыл тулыуға арнала.  Проектты тормошҡа ашырыу өҫтөндә ситтән саҡырылған ижади төркөм эшләне. Уны Башҡортостандың халыҡ артисы, З.Исмәғилев исемендәге Өфө дәүләт сәнғәт академияһының режиссура һәм актер оҫталығы кафедраһы профессоры, Ишмулла Дилмөхәмәтовтың яҡташы, режиссер Азат Нәҙерғолов етәкләй. “Тере тупраҡ” - Азат Әхмәҙулла улының Сибай артистары менән дүртенсе ҡуйынлаған постановкаһы, улар барыһы ла зал тултырып тамашасылар йыйып, ҙур уңыштарға өлгәшә.  Премьераны сәхнәгә сығарыу өсөн Өфөнән рәссам Әлиә Байрамғолова, рәссам-сценограф Рөстәм Баймөхәмәтов, Башҡортостандың атҡаҙанған сәнғәт эшмәкәре, композитор Илшат Яхин, Башҡортостандың атҡаҙанған артисы, Х.Әхмәтов исемендәге Башҡорт дәүләт филармонияһының художество етәксеһе Сулпан Асҡарова, Мәскәү ҡалаһынан актер, Рәсәй каскадерҙар Ассоцияцияһы ағзаһы Роберт Йылҡыбаев килделәр.  Әҫәр нигеҙендә башҡорт республикаһының тарихы ята. Тирә-яҡтан килгән баҫҡынсылар башҡорт ҡәбиләләренә берләшергә ирек бирмәй. Шул саҡ улар көслө ышыҡ эҙләй. Был мәлдә милләттәштәребеҙҙе Рәсәй батшаһының мөрәжәғәте, хәүефһеҙлек һәм тыныслыҡ вәғәҙәләүе ҡыҙыҡһындырмай ҡалмай. Драмала Аҡсәсән, Юлтый батыр Рәсәйгә ҡушылырға өндәһә, Ҡаһирбей яҡлылар берләшеүгә ҡаршы була. Аҡсәсәндә халыҡ аҡылы, тыуған ер яҙмышы өсөн борсолоу сағылһа, әҫәрҙең төп сюжеты булып йәштәрҙең—Юлтый менән Һарлайсәстең мөхәббәте, халыҡ араһындағы конфликт тора.  Спектаклдә бөтә ижади труппа, йәғни 30-ҙан ашыу кеше ҡатнаша. 

 ","
	Дүшәмбе, 26 ноябрь 2018",Яңылыҡтар,Na
https://kulturarb.ru/ba/news/bashҡor-akademiya-drama-teatry-sәhnәһendә-rәsәjҙeң-atҡaҙanғan-bashҡortostandyң-halyҡ-artisy-rәүis-zaһitovtyң-yubilej-benefisy-uҙҙy," Башҡор академия драма театры сәхнәһендә Рәсәйҙең атҡаҙанған, Башҡортостандың халыҡ артисы Рәүис Заһитовтың юбилей бенефисы уҙҙы ",Na,"

23 ноябрь көнө Башҡор академия драма театры сәхнәһендә шаулап-гөрләп Рәсәйҙең атҡаҙанған, Башҡортостандың халыҡ артисы Рәүис Заһитовтың юбилей бенефисы уҙҙы.
Юбилейы уңайынан ""Их, кәләше лә кәләше!.."" (Х.Зарипов) комедияһында юбиляр төп ролдә уйнаны.
Рәүис Хәбир улын республикабыҙ йәмәғәтселеге, тыуған районынан дуҫтары, тамашасылары, коллегалары ҡотланы.
Кисә, күтәренке рухта башланып, ысын мәғәнәһендә ҙур ижади байрамға әүерелде. Р.Заһитовтың оҙайлы һәм бай ижад юлын байҡап, уның юмор, йыр-моң тулы юбилей бенефисынан тамашасы үҙенә байрам кәйефе, шатлыҡлы хистәр алып ҡайтты.
Рәүис Заһитов Башҡорт дәүләт академия драма театрында 1974 йылда Өфө дәүләт сәнғәт институтын тамамлағандан һуң эш башлай. Ошо йылдан башлап, көндән – айға, айҙан - йылға үрелгән йылдарҙы үҙ иҫәбенә алып, тиҫбе булып теҙелгән миҙгелдәр ашыҡмай ғына бер-береһенә өҫтәлә килгән. Тамсы тама-тама күл була,тигәндәй, берәмләп йыйылған ижад емештәре, театр донъяһына эскерһеҙ хеҙмәт итеүе артисҡа уңыш алып килә.
 Төп милли театрыбыҙ сәхнәһендә дүрт тиҫтә йыл эшләү дәүерендә Рәүис Заһитов бик күп иҫтә ҡалырлыҡ, күркәм образдар ижад итеп, үҙен рухи донъябыҙҙы үҫтереүгә ҙур хеҙмәт һалған талантлы ижадсыларыбыҙҙың береһе итеп танытты.
 Рәүис Заһитов Ҡыйғы районының Иҫке Мөхәмәт ауылында тыуған. Моңло тауышы атаһынан күскән, ә һәләте уның тәбиғәттән.
 Рәүис Заһтиов ҡатмарлы, көслө характерҙарҙы ла, көлкөлө образдарҙы ла ҡабатланмаҫ оҫталыҡ менән, ышандырырлыҡ итеп башҡара. Сәхнәгә сығыуы менән залда ниндәйҙер йәнләнеү, тамашасының күңел йылыһын тояһың. Р.Заһитовҡа халыҡ юморы, халыҡтың оптимизм сығанағы тәбиғәт тарафынан йәлләмәй бирелгән.
Таланты менән генә түгел, үҙенә генә хас ихласлығы, эскерһеҙ бер ҡатлылығы, бирелеп, онотолоп уйнауы, тыуҙырған образдарының халыҡсанлығы, тормошсанлығы менән хайран ҡалдыра ул. Сөнки Рәүис Заһитов артист булараҡ образдың эске кисерешен, уның спектаклдәге үҫешен үҙенсә аса, йәғни, образдың иң ҡәҙерле детален таба ла шуны төрлө төҫтәрҙә байыта.
Шундай ролдәренән – «Мираҫ» (А.Софронов) спектаклендәге Слава, «Үҙебеҙ һайлаған яҙмыш» (Т.Миңнуллин) драмаһындағы Рәмил, «Аҫылйәр»ҙәге (М.Фәйзи) Ғәбдрәшит, сабый һымаҡ бер ҡатлы һәм шаян Ғәлиулла ҡарт (Ә.Атнабаев «Законлы никах менән!») образдары.
Рәүис Заһитов халыҡ йырҙарын оҫта башҡарыусы булараҡ та шаҡтай билдәле. Моң - һағыш, мөхәббәт һәм аһ-зар тулы «Сибай», «Буранбай», «Илсе Ғайса» һәм башҡа халыҡ йырҙарын, шулай уҡ эстрада йырҙарын да хисләнеп, ҡанатланып, берҙәй уңышлы башҡара.





 ","
	Дүшәмбе, 26 ноябрь 2018",Яңылыҡтар,Na
https://kulturarb.ru/ba/news/bөtә-donya-bashҡorttary-ҡoroltajy-internet-konkurs-iғlan-itә, Бөтә донъя башҡорттары ҡоролтайы интернет-конкурс иғлан итә  ,Na,"

Башҡорт теле көнө алдынан ""Социаль видеоролик һәм плакаттар конкурсы башҡорт телен популярлаштырыуға йүнәлтелгән конкурс иғлан ителде.
Эштәрҙең Башҡортостан Республикаһының ике дәүләт телендә башҡарылыуы мөмкин. Шулай уҡ иң яҡшы башҡорт теле уҡытыусылары, педагогик хеҙмәт ветерандары тураһындағы видеояҙмалар ҙа ҡабул ителә. Теләге булғандар тәржемә өлкәһендә көсөн һынап ҡарай ала. Тәржемәгә әҫәрҙе ойоштороу комитеты тәҡдим итә. Был конкурстарҙа ҡатнашыусыларҙың йәше сикләнмәй, уҡыусылар менән бер рәттән өлкәндәр ҙә ҡатнаша ала. Уҡыусылар өсөн «Илен һөймәҫ кенә телен һөймәҫ, иле юҡтың ғына теле юҡ» тигән темаға инша конкурсы ҡаралған. «Һаумы, һаумы, әкиәт!» конкурсында балалар баҡсаһы тәрбиәләнеүселәре һәм 1-4 класс уҡыусылары ҡатнаша. Башҡорт халыҡ әкиәттәрен, башҡорт телендә донъя халыҡтары әкиәттәрен һөйләргә мөмкин. Төркөм менән инсценировкалар күрһәтергә лә була. Интернет-конкурстарға килгән эштәрҙе жюри баһалай, еңеүселәр 14 декабрҙә Өфөгә фестивалгә саҡырыла. Конкурстар тураһында тулыраҡ мәғлүмәтте рәсми төркөмдә ҡарағыҙ: https://vk.com/event173052782"". 
Ижади эштәр 1 декабргә тиклем ҡабул ителә. Тулыраҡ мәғлүмәтте Бәйләнештә социаль селтәрендә “Башҡорт теле көнө” йәки “Ҡоролтай” төркөмөндә ҡарарға мөмкин. Башҡорт теле көнө 14 декабрҙә билдәләнә. Конкурс еңеүселәрен бүләкләү тантанаһы ошо уҡ көндө Өфөлә үтә.
 ","
	Дүшәмбе, 26 ноябрь 2018",Яңылыҡтар,Na
https://kulturarb.ru/ba/news/baltas-rajony-fәrdunә-ҡasimova-prizyna-respublika-teatr-kollektivtarynyң-tamasha-festivalen-ҡarshy-ala, Балтас районы Фәрдунә Ҡасимова призына Республика театр коллективтарының  «Тамаша» фестивален ҡаршы ала ,Na,"

Ағымдағы йылдың 27-29 ноябрендә һәүәҫкәр театр сәнғәтен пропагандалау һәм артабан үҫтереү маҡсатында Балтас районында Фәрдунә Ҡасимова призына Республика театр коллективтарының  «Тамаша» фестивале уҙғарыла.
Сарала Асҡын, Балтас, Благовар, Бижбүләк, Борай, Ғафури, Өфө райондарынан, Нефтекамск, Октябрьский, Өфө ҡалаларынан һәүәҫкәр театрҙар коллективтары ҡатнашасаҡ.
Фестивалдә ҡатнашыусыларын һәм жюри ағзаларын сағыу программа көтә: фестивалде асыу һәм ябыу тантанаһы, үҙешмәкәр театры спектаклдәрен ҡарау, конкурстар, дисциплиналар буйынса алдынғы театр педагогтаы һәм режиссерҙары ойошторған мастер-кластар.
Программа сиктәрендә «Cпектаклдә анализ ысулы»  исемле семинар-практикум үткәреләсәк. Семинарҙы билдәле профессор, Башҡортостан республикаһының атҡаҙанған сәнғәт эшмәкәре, Рәсәй юғары мәктәбенең атҡаҙанған хеҙмәткәре Фәрдунә Ҡасимова алып барасаҡ.
Сығыштарҙы театр тәнҡитселәре, билдәле режиссер, педагогтарҙан торған жюри ағзалары баһалаясаҡ. Конкурс һөҙөмтәләре буйынса иң яҡшы спектакль, режиссер, рәссам, актер, звукооператор номинациялары билдәләнәсәк.
Фестивалде ойоштороусылар: Башҡортостан Республикаһының Мәҙәниәт Министрлығы, Республика халыҡ ижады үҙәге, Балтас районы Хакимиәте.
 ","
	Йома, 23 ноябрь 2018",Яңылыҡтар,Na
https://kulturarb.ru/ba/news/aryҫlan-mөbәrәkov-isemendәge-sibaj-bashҡort-dәүlәt-drama-teatrynda-tere-tupraҡ-spektakleneң-premeraһy-үtte," Арыҫлан Мөбәрәков исемендәге Сибай башҡорт дәүләт драма театрында ""Тере тупраҡ"" спектакленең премьераһы үтте ",Na,"

Мәшһүр ҡурайсы Ишмулла Дилмөхәмәтовтың ""Тере тупраҡ"" пьесаһы буйынса ҡуйылған спектакль йәнә театр сәхнәһендә. Был ижади эш күренекле шәхестең тыуыуына - 90, Башкортостандың ойошторолоуына 100 йыл тулыуға арналды.
Пьеса бик күләмле , 57 биттән тора, шуға күрә спектаклдең режиссеры Азат Нәҙерғоловка унан ике сәғәтлек сәхнә әсәрен әҙерләргә тура килгән. Тамашаға бик күп артистар көсө - 31 актер йәлеп ителгән. Спектакль фольклор элементтары, хореография алымдары, костюмдар яғынан отошло булыуы менән айырылып тора.
Әҫәрҙә ер-һыу, тере тупраҡта донья тарихы,тыуған илең һинә ер биргән, тыуған халкың һиңә тел биргән тигәнерәк фекерҙәр йыш яңғырай.
Тамаша костюмдар, сәхнәләге трюктар яғынан да беҙҙең тормошобоҙға күп яңылык индерә. Һәр бер актерға махсус аяк кейеме, реконструкцияланған костюмдар тегелгән. Уны әҙерләгән белгестәр ошоға тиклем үҙҙәрен башҡорт киноһы өлкәһендә лә һынаған. Шуның менән режиссер ҙа яңы исемдәр аса.
Башҡорт ере, тыуған төйәк темаһы һәр заманда ла көнүҙәклеген юғалтмай. Пьеса 80 се йылдарҙа яҙылған, унда барған ваҡиғалар 16-сы быуатҡа тура килә, күтәрелгән проблемалар бөгөнгө көнгә лә ауаздаш. Әйтергә кәрәк, был әҫәр Сибай театрында икенсе тапҡыр ҡуйыла.
Тере тарихты сағылдырған, тамашасыларҙа рухты уятҡан ошондай спектаклдәр һәр театрҙың репертуарында булырға тейеш, ти белгестәр. Сибайҙа ике көн дауамында аншлаг менән барған премьера оҙаҡламай республиканың көньяк райондарына сығасаҡ.
 
 ","
	Йома, 23 ноябрь 2018",Яңылыҡтар,Na
https://kulturarb.ru/ba/news/dalan-estrada-tөrkөmөnөң-millәttәshtәrәbeҙ-kүplәp-jәshәgәn-tөbәktәrҙә-gastroldәre-dauam-itә, «Далан» эстрада төркөмөнөң милләттәштәрәбеҙ күпләп йәшәгән төбәктәрҙә гастролдәре дауам итә ,Na,"

 Башҡортостандың халыҡ артисы Артур Туҡтағолов етәкселегендәге легендар «Далан» эстрада төркөмөнөң милләттәштәрәбеҙ күпләп йәшәгән төбәктәрҙә гастролдәре дауам итә.
Был юлы ижади төркөм Ханты-Мансы һәм Ямал-Ненец автономиялы округында йәшәгән яҡташтарыбыҙ менән осрашып, йырлы-моңло программаларын бүләк итте. Гастролдәр 31 октябрҙән алып 10 ноябргә тиклем  дауам итте. Әйтергә кәрәк, «Далан»дың концерттарын был яҡтарҙа һәр саҡ көтөп алалар. Муравленко, Ноябрьск, Радужный, Түбәнге Сортым, Ханты-Мансы, Лянтор, Сорғот, Федоровский, Лангепас ҡалаларында ҙур уңыш менән тамаланған гастролдәр быға асыҡ дәлил.  
Башҡортостандың халыҡ артисы Артур Туҡтағолов етәкселегендәге «Далан» эстрада төркөмөндә бөгөн эстрадабыҙҙың сағыу йондоҙҙары Миңзифа Исҡужина (йыр), Филүс Ҡалмурзин (йыр), Венер Сәйфетдинов (ҡурай), Искәндәр Ғәзизов (йыр), Редик Сәғитов (нәфис һүҙ), Татьяна Мутафи (бейеү) ижад итә.
 ","
	Йома, 23 ноябрь 2018",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһynda-halyҡ-izhady-festival-marafon-siktәrendә-iglin-rajony-syғysh-yaһayasaҡ, Башҡорт дәүләт филармонияһында халыҡ ижады фестиваль-марафон сиктәрендә Иглин районы сығыш яһаясаҡ ,Na,"

Республикала “Башҡортостан тарихы биттәре” фестиваль-марафоны дауам итә.
Бөгөн, 23 ноябрҙә Хөсәйен Әхмәтов исемендәге Башҡорт дәүләт филармонияһында халыҡ ижады фестиваль-марафон сиктәрендә Иглин районы сығыш яһаясаҡ. 
Иглин районында тыуып үҫкән, тамырҙары ошо районға барып тоташҡан һәр милләт вәкилен осрашыуға саҡырыла.
 Башҡорт дәүләт филармонияһы сәхнәһендә райондың иң яҡшы ижади коллективтары сығыш яһаясаҡ, фойела милли ризыҡтар һәм сувенирҙар, сәнәғәт ойошмалары тауарҙары күргәҙмәһе, Иглидең данлы үткәне һәм бөгөнгөһөнә арналған экспозиция тәҡдим ителәсәк. 
Сараға рәхим итегеҙ, киске сәғәт 6-ла башлана, инеү бушлай. 
 
 
 
 
 ","
	Йома, 23 ноябрь 2018",Яңылыҡтар,Na
https://kulturarb.ru/ba/news/өfөlә-jәshlek-shou-jәsh-bashҡaryusylar-festivale-uҙa, Өфөлә «Йәшлек-шоу» йәш башҡарыусылар фестивале уҙа ,Na,"

«Йәшлек-шоу» республика фестивале йәш йырсыларҙы бәйгелә ҡатнашырға саҡыра, әлеге ваҡытта ғаризалар ҡабул итеү башланды.
«Йәшлек-шоу» финалына эстраданың иң яҡшы вәкилдәре сыға, ә уларҙың береһен социаль селтәрҙә тауыш биреү юлы менән тамашасылар һайлап ала. Гала-концерт 8 декабрҙә «Башҡортостан» дәүләт концерт залында була.
Конкурс, ғәҙәттәгесә, «Иң яҡшы текст авторы», «Йыл йырсыһы», «Йыл асышы», «Йыл аранжировкалаусыһы», «Йыл проекты», «Виртуаль йондоҙ», «Йыл клибы» һәм «Йыл йыры» номинацияларында уҙа.
Тулыраҡ мәғлүмәт өсөн телефон: 8-927-333-17-17. Конкурстың положениеһын һылтанма буйынса  күсереп алырға мөмкин.
Йыл һайын Мәҙәниәт министрлығы һәм Республика халыҡ ижады үҙәге ойошторған сара Башҡортостандың күп милләтле йәштәрен рухи-әхлаҡи һәм ватансылыҡ рухында тәрбиәләү, уларҙың ижади кимәлен күтәреү маҡсатында уҙғарыла.

 ","
	Йома, 23 ноябрь 2018",Яңылыҡтар,Na
https://kulturarb.ru/ba/news/өfөlә-bashҡort-jyry-2018-televizion-konkursynyң-gala-koncerty-үtә, Өфөлә «Башҡорт йыры-2018» телевизион конкурсының Гала –концерты үтә ,Na,"

30 ноябрҙә һәм 1 декабрҙә «Башҡортостан» дәүләт концерт залында «Башҡорт йыры-2018» телевизион конкурсының лауреаттары һәм финалистары ҡатнашлығында гала-концерт үтәсәк. Шулай уҡ, сарала Башҡортостандың һәм Татарстандың билдәле эстрада йондоҙҙары ҡатнашасаҡ.
Ете йыл эсендә телепроектта биш йөҙҙән ашыу йырсы ҡатнаша. Быйыл илле кеше үҙ көсөн һынап ҡарарға теләк белдерә. Финалға яртыһынан күберәк йырсы барып етә. Республиканың төрлө район-ҡалаларынан 18 – 40 йәшлек йырсылар, профессионалдар һәм үҙешмәкәрҙәр бер урынға йыйыла.
Конкурста ҡатнашыусылар өс һынау үтә. Улар башҡорт халыҡ, эстрада һәм ретро йырҙарҙы тамашасылар һәм баһалама ағзалары иғтибарына сығара. Гала-концерт программаһына иң көслө композициялар инә. Еңеүселәрҙе билдәле композиторҙар һайлай, шулай уҡ, Башҡортостан Юлдаш телеканалы сайтында онлайн-тауыш биреү ойошторола.
«Башҡорт йыры» – йылдан-йыл яңы таланттар аса. Гала-концерттың телеверсияһын Яңы йыл кисендә, 31 декабрҙә, Башҡортостан Юлдаш телевидениеһында ҡарарға мөмкин буласаҡ.
 ","
	Кесе йома, 22 ноябрь 2018",Яңылыҡтар,Na
https://kulturarb.ru/ba/news/bildәle-sәnғәt-eshmәkәre-әlmira-jәnbuhtina-arabyҙҙan-kitte, Билдәле сәнғәт эшмәкәре Әлмира Йәнбухтина арабыҙҙан китте  ,Na,"

81 йәшендә сәнғәт фәндәре докторы, профессор, Башҡортостан Республикаһының атҡаҙанған сәнғәт эшмәкәре Йәнбухтина Әлмира Ғәйнулла ҡыҙы арабыҙҙан китте. 
Әлмира Ғәйнулла ҡыҙы Йәнбухтина 1938 йылдың 28 июлендә Өфө ҡалаһында тыуған. Әлмира Ғәйнулла ҡыҙының бала сағы һуғыш йылдарына тура килә. Бүздәк районының Ҡаран ауылында әсәһе яғынан өләсәһе йортонда йәшәй. 
Әлмираға һөнәр һайлауҙа туғаны Людмила Васильевна Казанскаяның ҙур роль уйнай. Өфөлә Людмила Васильевна Ленинград университетында сәнғәт тарихы һәм теорияһы буйынса һөнәр алған Өфөнөң беренсе профессиональ белгесе була. Ул оҙаҡ йылдар буйына М. В. Нестеров исемендәге сәнғәт музейында экспонаттарҙы һаҡлаусы булып эшләй. Әлмира йыш ҡына был музейға килеп йөрөй.
Әлмира Ғәйнулла ҡыҙы 1960 йылда Сәнғәт академияһының И. Е. Репин исемендәге сәнғәт институтының көндөҙгө сәнғәт бүлегенә уҡырға инә. Шул уҡ йылда уның әсәһе вафат була. Етем ҡалған ҡыҙ, Ленинград ҡалаһындағы ятаҡта үҙенең стипендияһына йәшәй. Академияла уҡыған сағында СССР художество академияһы президенты В. А. Серовҡа сәнғәт фәне докторы дәрәжәһен биреүгә ҡаршы студенттарҙың болаһында ҡатнаша. Бының һөҙөмтәһендә ул институттан сығарыла яҙа, әммә тотҡарлыҡтар дипломды бер йыл һуң алыу менән генә тамамлана.
Санкт-Петербургтың И. Е. Репин исемендәге һынлы сәнғәт, скульптура һәм архитектура институтын ул 1966 йылда уңышлы тамамлай, һуңғараҡ Мәскәү Нәфис сәнәғәт ғилми-тикшеренеү институтында аспирантура тамамлай.
Йәнбухтина Ә. тикшеренеү эшмәкәрлегенең икенсе ҙур темаһы — Өфө ижади мәктәбенә нигеҙ һалыусы, үҙе белгән А. Э. Тюлькиндың һәм уның уҡыусыларының, таныш рәссамдарының пейзаж төҫлө сәнғәтен өйрәнеү була. 1969 йылда ул ошо темаға «Творчество» журналында, 1970 йылда — «Урал» журналында мәҡәлә яҙып сығара. 1975 йылда Ленинградта А. Тюлькин ижадына арналған монографияһы сыға. 1977 йылда «Сәнғәт» журналында — «Рәссам һәм педагог» мәҡәләһе баҫыла. «А. Э. Тюлькин — рәссам-уҡытыусы һәм уның уҡыусылары» темаһының яңы ҡырҙарын асыуын дауам итә.
Күп йылдар буйына А. Э. Тюлькин ижадын өйрәнеү, уны осорҙарға бүлеп, рәссамдың төп әҫәрҙәрен анализлау һөҙөмтәһе булып, Өфө сәнғәт оҫтаһының Ватан сәнғәте тарихы системаһын үҫтереүгә индергән өлөшө, баш ҡала ғына түгел, ә провинция ла сәнғәт тормошонда әүҙем ҡатнашыуын иҫбатлай, унда сағыу исемдәрҙең барлыҡҡа килеүен танытыу тора.
Оҙаҡ йылдар Өфө дәүләт иҡтисад һәм сервис академияһының милли мәҙәниәт институтында эшләй.
Әлмира Ғәйнулла ҡыҙы -Башҡортостан сәнғәте, Башҡортостан рәссамдары тарихы буйынса күп һанлы китаптар, монографиялар, мәҡәләләр һәм альбомдар авторы, Башҡортостандың төрлө мөйөштәренә этнографик экспедицияларҙа башҡорт халҡының көнкүрешен һәм мәҙәниәтен өйрәнеү маҡсаты менән ҡатнаша.
 
 ","
	Кесе йома, 22 ноябрь 2018",Яңылыҡтар,Na
https://kulturarb.ru/ba/news/kilәһe-jylda-rus-tүgelmen-lәkin-rossiyan-min-halyҡ-ara-shiғriәt-festivale-uҙғarylasaҡ," Киләһе йылда «Рус түгелмен, ләкин россиян мин» халыҡ-ара шиғриәт фестивале уҙғарыласаҡ ",Na,"

Киләһе йылда  Өфөлә 2019 йылдың сентябрендә «Рус түгелмен, ләкин россиян мин» халыҡ-ара шиғриәт фестивале уҙғарыласаҡ. Сараны ойоштороусы- Башҡортостан Яҙыусылар союзы.
Яҙыусылар берекмәһе рәйесе Зәки Әлибаев хәбәр итеүенсә, конкурста төрлө төбәктәрҙән һәм илдәрҙән шағирҙар ҡатнаша ала. Улар төрлө телдәрҙә Мостай Кәримдең һәм үҙҙәренең шиғырҙарын һөйләргә  тейеш. Әлеге ваҡытта фестивалгә әҙерлек алып барыла, тине ул. Был турала Милли йәштәр театрында Башҡортостан Республикаһы ойошторолоуҙың 100 йыллығы һәм Мостай Кәримдең тыуыуына 100 йыл тулыу айҡанлы тантаналы саралар уҙғарыуға арналған матбуғат конференцияһында хәбәр ителде. Шулай уҡ  19-26 ноябрҙә Мәжит Ғафуриҙың йорт-музейында һәм Милли йәштәр театрында саралар уҙғарыласаҡ.
Мәҙәниәт министрлығының бүлек етәксеһе Альбина Юлдашбаева әйтеүенсә, бер музей ҙа, китапхана ла юбилей сараларынан ситтә ҡалмай. Республика ҡала һәм райондары буйлап күсмә күргәҙмәләр ойошторола. Милли китапхана йолаға әйләнгән Мостай уҡыуҙарын үткәрә, тине ул.
 ","
	Кесе йома, 22 ноябрь 2018",Яңылыҡтар,Na
https://kulturarb.ru/ba/news/өfөlә-mostaj-kәrimdeң-tyuyuyna-100-jyl-tulyuғa-arnalғan-byuat-paralleldәre-mәҙәni-aғartyu-һәm-kүrgәҙmә-saralary-ojoshtorola, Өфөлә Мостай Кәримдең тыуыуына 100 йыл тулыуға арналған “Быуат параллелдәре” мәҙәни-ағартыу һәм күргәҙмә саралары ойошторола ,Na,"

Өфөлә Башҡортостан Республикаһына һәм Башҡортостандың халыҡ шағиры Мостай Кәримдең тыуыуына 100 йыл тулыуға арналған “Быуат параллелдәре” мәҙәни-ағартыу һәм күргәҙмә саралары ойошторола. Улар 19 – 26 ноябрҙә ҡалалағы төрлө майҙансыҡтарҙа үтәсәк. 
 Тәүге сара Мәжит Ғафуриҙың мемориаль йорт-музейында “Башҡорт һәм ватан әҙәбиәтен үҫтереүҙә Мостай Кәримдең әһәмиәте” тигән темаға “түңәрәк өҫтәл”дән башланды. Милли йәштәр театрында оло юбилейҙарға арналған матбуғат конференцияһы уҙҙы. 
Ошонда уҡ “Быуат параллелдәре” күргәҙмәһе асылды, күренекле ғалимдар, шағирҙар, яҙыусылар, ижтимағи-сәйәси эшмәкәрҙәр, уҡытыусылар ҡатнашлығында пленар ултырыш булды.
 ","
	Шаршамбы, 21 ноябрь 2018",Яңылыҡтар,Na
https://kulturarb.ru/ba/news/өfөgә-ғәliәskәr-kamal-isemendәge-tatar-teatry-gastroldәr-menәn-jyjyna,        Өфөгә Ғәлиәскәр Камал исемендәге Татар театры гастролдәр менән йыйына ,Na,"

 «Башинформ» мәғлүмәт агентлығы хәбәр итеүенсә, Өфөгә Ҡазандың Ғәлиәскәр Камал исемендәге Татар дәүләт академия театры килә. Гастролдәр «Нур» театры сәхнәһендә 2019 йылдың 14 февраленән 20-һенә тиклем бара.
«Ике театрҙың алмаш гастролдәре изге йолаға әүерелде, — ти Камал театры директоры урынбаҫары Илшат Латипов. — Театрыбыҙ Өфөгә алты спектакль алып килә, улар араһында һуңғы ике йылдағы премьералар бар».
Гастролдәр афишаһына түбәндәге спектаклдәр ингән:
14 һәм 19 февралдә — А. Ғиләжевтың «Әтәс менгән ситәнгә»;
15 һәм 16 февралдә — Н.Иҫәнбәттең «Миркәй менән Айһылыу» ;
16 февралдә — С.Ғаффарованың «Килмешәк»;
16 һәм 17 февралдә — З.Хәкимдең «Килә яуа, килә яуа...»;
17 һәм 18 февралдә — Ғ.Исхаҡиҙың «Тормошмо был?» ;
20 февралдә — «Бейеү пәрейе», авторы һәм режиссеры  И. Зәйниев.

 ","
	Шаршамбы, 21 ноябрь 2018",Яңылыҡтар,Na
https://kulturarb.ru/ba/news/ilһam-bajbuldin-өzlәp-bashҡaryusylarҙyң-halyҡ-ara-konkurs-eңeүselәre-iҫәbendә, Илһам Байбулдин өзләп башҡарыусыларҙың халыҡ-ара конкурс еңеүселәре иҫәбендә ,Na,"

Күптән түгел 16-17 ноябрҙә Хакасия республикаһында халыҡ – ара өзләп башҡарыусыларҙың беренсе тапҡыр «Хай-мӧрій» исемле конкурсы үтте.
Сарала Башҡортостан, Алтай, Саха (Яҡут), Ҡалмыҡ, Бүрәт, Ҡытай һәм Монголия илдәренән сәнғәт әһелдәре ҡатнашты.
Күренекле мәҙәниәт һәм сәнғәт эшмәкәрҙәренән торған жюри ағзалары Рәсәй Федерацияһының төрлө төбәктәрендә йәшәүсе өзләүсе йырсыларҙы баһаланы.
Бөтә Рәсәй һәм халыҡ-ара фестиваль конкурсы лауреаты,  Башҡортостан республикаһының атҡаҙанған мәҙәниәт хеҙмәткәре Илһам Байбулдин Башҡортостан исеменән сығыш яһаны.
Ул өс әҫәр башҡарҙы һәм 3 дәрәжә дипломға лайыҡ булды.
Бәйге Хакасия республикаһы Хөкүмәте һәм Рәсәй Федерацияһы Мәҙәниәт Министрлығы ярҙамында үткәрелә. Сараны ойоштороусы – Хакас республикаһының Ватан Чаптыков исемендәге ҡала филармонияһы.
 ","
	Шаршамбы, 21 ноябрь 2018",Яңылыҡтар,Na
https://kulturarb.ru/ba/news/өfөlә-duҫlyҡ-gөllәmәһe-үҙeshmәkәr-hudozhestvoly-izhad-halyҡ-kollektivtary-festivaleneң-gala-koncerty-үtә-2, Өфөлә  «Дуҫлыҡ гөлләмәһе» үҙешмәкәр художестволы ижад халыҡ коллективтары фестиваленең Гала-концерты үтә ,Na,"

Ағымдағы йылдың 30 ноябрендә Өфөлә иң сағыу ваҡиғаларҙың береһе –VI Республика үҙешмәкәр художестволы ижад халыҡ коллективтарының «Дуҫлыҡ гөлләмәһе» фестиваленең Гала-концерты уҙа.
Сара 2020 йылда уҙасаҡ Бөтә донъя фольклориадаһын уҙғарыуға әҙерлек маҡсатында үткәрелә.
Фестиваль үҙешмәкәр халыҡ ижады ҡаҙаныштарын пропагандалау, халыҡ коллективтарының художество кимәлен күтәреү, халыҡ ижадының барлыҡ жанрҙарын үҫтереү маҡсатында уҙа.
Ижади марафон иң яҡшы хор һәм вокаль, фольклор коллективтар, бейеү ансамблдәре, сәсән мәктәбе, оркестр, инструменталь ансамблдәр, цирк коллективы, төрлө халыҡтарҙың көнкүрешен сағылдырыусы милли колоритлы
сығыштарҙы үҙ эсенә ала. Был сағыу фестиваль ағымдағы йылдың ғинуар айында башланғайны.
Йыл дауамында маҡтаулы «халыҡ» һәм «өлгөлө» исемгә эйә коллективтар сығыш яһаны.
Республика халыҡ ижады үҙәге белгестәре тарафынан 6 000-дән  ашыу ижади номер ҡаралған, барлығы сарала 20 000 кеше, үҙешмәкәр сәнғәт түңәрәктәрендә, һәүәҫкәрҙәр берекмәләрҙә, мәҙәниәт һәм сәнғәт учреждениелары,  ижади союздар, муниципаль берәмектәрҙең вәкәләтле башҡарма власть органдары һәм Башҡортостан республикаһы мәҙәниәт һәм сәнғәт учреждениеларында белем биреүсе 1 000 коллектив ҡатнашҡан.
Беренсе этап йомғаҡтары буйынса Гала-концертта Башҡортостан республикаһы муниципаль райондарының һәм ҡала округтарының иң яҡшы ижади коллективтары ҡатнашасаҡ.
Сара  Конгресс-холда уҙғарыла: Өфө ҡалаһы, Зәки Вәлиди урамы, 2. 
19.00 сәғәттә башлана.
Фестиваль сиктәрендә 18.00 сәғәттә күргәҙмә ойошторола, оҫталарҙың биҙәү-ҡулланма сәнғәт өлгөләре тәҡдим ителәсәк. 
 
 ","
	Шаршамбы, 21 ноябрь 2018",Яңылыҡтар,Na
https://kulturarb.ru/ba/news/sibaj-bashҡort-dәүlәt-drama-teatrynda-tere-tupraҡ-spektakleneң-premeraһy,    Сибай башҡорт дәүләт драма театрында “Тере тупраҡ” спектакленең премьераһы ,Na,"

Бөгөн, 20 ноябрҙә Арыҫлан Мөбәрәков исемендәге Сибай башҡорт дәүләт драма театрында премьера.  Башҡортостан Республикаһының 100 йыллығына һәм “Берҙәм Рәсәй” партияһының “Бәләкәй ҡалалар театрҙары” проекты сиктәрендә Ишмулла Дилмөхәмәтовтың “Тере тупраҡ” әҫәрен сәхнәгә сыға.
 Проектты тормошҡа ашырыу өсөн федераль һәм республика ҡаҙнаһы ярҙамы менән яңы ҡоролмалар, декорациялар һәм костюмдар алынған. 
 Спектаклдең режиссеры – Башҡортостандың халыҡ артисы, Ишмулла Дилмөхәмәтовтың яҡташы Азат Нәҙерғолов. Шуныһы иғтибарға лайыҡ: әҫәрҙе сәхнәләштереүҙә театрҙың тулы составы ҡатнаша һәм Мәскәүҙән актер һәм каскадер Роберт Йылҡыбаев саҡырылған. 
 Яңы һулышта, яңы алымдар менән сәхнәләштерелгән тарихи спектакль үҙ тамашасыларын көтөп ҡала.
 
 ","
	Шишәмбе, 20 ноябрь 2018",Яңылыҡтар,Na
https://kulturarb.ru/ba/news/sibaj-ҡalaһynyң-tarih-һәm-tyuғan-yaҡty-өjrәneү-muzejy-vii-halyҡ-ara-sankt-peterburg-mәҙәniәt-forumynda-ҡatnashty, Сибай ҡалаһының тарих һәм тыуған яҡты өйрәнеү музейы VII Халыҡ-ара Санкт-Петербург мәҙәниәт форумында  ҡатнашты ,Na,"

Сибай ҡалаһының тарих һәм тыуған яҡты өйрәнеү музейы һуңғы ваҡытта республикала, Рәсәйҙә генә түгел, ә тотош донъяла киң танылыу яулай. Ошо көндәрҙә музей директоры Альбина Ярмуллина Рәсәй музейҙары союзының дөйөм йыйылышында һәм VII Халыҡ-ара Санкт-Петербург мәҙәниәт форумы сараларында ҡатнашты. Әйткәндәй, былтыр Сибайҙың музейы Музейҙар союзы ағзаһы булараҡ та теркәлде.
 Сарала Рәсәй музейҙарының үҫеш стратегияһы, мәҙәниәт ҡануниәтендәге көнүҙәк проблемалар, “түңәрәк өҫтәл”дәр ойошторолған. “Мәҙәниәт – дәүләттең стратегик ҡеүәһе” тигән исем аҫтында үткән мәртәбәле форумда 100 илдән 35 меңдән ашыу кеше ҡатнашҡан. 
 Был йыйында ҡатнашыу мөмкинлеге музей хеҙмәткәрҙәренә Потанин мәрхәмәт фондының “Сикһеҙ музей” проекты сиктәрендә гранттар программаһы аша башҡарылды.
 ","
	Шишәмбе, 20 ноябрь 2018",Яңылыҡтар,Na
https://kulturarb.ru/ba/news/өfөlә-iҙel-viii-halyҡ-ara-bashҡort-һәm-tatar-jyry-festival-konkursy-tamamlandy, Өфөлә “Иҙел” VIII Халыҡ-ара башҡорт һәм татар йыры фестиваль-конкурсы тамамланды ,Na,"

Өфөлә “Иҙел” VIII Халыҡ-ара башҡорт һәм татар йыры фестиваль-конкурсы үткәрелде. 
Концертта Башҡортостан менән Татарстандан ғына түгел, ә Мәскәү ҡалаһынан, Волгоград, Һарытау, Ульяновск өлкәләренән килгән сәнғәт оҫталары ла ҡатнашты.
 Сарала ҡатнашыусыларҙы Дәүләт Думаһы депутаты, Башҡортостан халыҡтары ассамблеяһы рәйесе Зөһрә Рәхмәтуллина һәм республиканың мәҙәниәт министры урынбаҫары Ранис Алтынбаев тәбрикләне. Улар конкурсты ойоштороусыларға Дәүләт Думаһының Милләттәр эше буйынса комитетының һәм Мәҙәниәт министрлығының рәхмәт хаттарын тапшырҙы.
 Гала-концертта “Иҙел”фестиваленең 33 лауреаты ҡатнашты. Жюриға Башҡортостандың һәм Татарстандың билдәле артистары Иҙрис Ғәзиев, Зилә Сөнәғәтуллина, Илһам Вәлиев, Наилә Фәтихова һәм башҡалар инде. Нух Ҡотоев, Айрат Баязитов (Башҡортостан), Алина Әсмәтуллова (Ульяновск), Руслана Шәрипова (Волгоград) лауреаттар исемен яҡланы.
 
 ","
	Шишәмбе, 20 ноябрь 2018",Яңылыҡтар,Na
https://kulturarb.ru/ba/news/ғәziz-әlmөhәmәtov-isemendәge-respublika-jyr-bәjgeһenә-jomғaҡ-yaһaldy, Ғәзиз Әлмөхәмәтов исемендәге Республика йыр бәйгеһенә йомғаҡ яһалды ,Na,"

Ғәзиз Әлмөхәмәтов исемендәге Республика йыр бәйгеһенә йомғаҡ яһалды. Гала-концерт Х. Әхмәтов исемендәге Башҡорт дәүләт филармонияһында үтте. Быйыл юғары баһаға Башҡорт дәүләт опера һәм балет театры солисткаһы Гөлнара Вәлиева лайыҡ тип табылды. Уға шулай уҡ “Заһир Исмәғилевтең әҫәрҙәрен иң яҡшы башҡарыусы” махсус бүләге лә тапшырылды. 
 Беренсе урынды З. Исмәғилев исемендәге Өфө дәүләт сәнғәт институты студенты Наҙгөл Ибраһимова һәм филармония солисы Дамир Тайыпов бүлешһә, икенсе урын шулай уҡ сәнғәт институты студенты Эльвина Әхмәтханова менән опера йырсыһы Рим Рәхимовҡа тапшырылды. Өсөнсө урынды сәнғәт институтынан Регина Хөснөтдинова, Айгиз Уйылданов, Радмир Хәсәнов алды.
 Концертҡа Ғәзиз Әлмөхәмәтовтың ейәнсәре Ләйлә Латыпова ла килгәйне. Ул ойоштороусыларға һәм бәйгелә ҡатнашыусыларға башҡорт музыкаһына нигеҙ һалыусыларҙың береһе булған олатаһының мираҫын һаҡлағандары өсөн рәхмәт һүҙҙәрен еткерҙе. Китаптар һәм Ғәзиз Әлмөхәмәтовтың нота йыйынтыҡтарынан торған күргәҙмә тамашасыларға композитор менән яҡындан танышырға мөмкинлек бирҙе.

 ","
	Шишәмбе, 20 ноябрь 2018",Яңылыҡтар,Na
https://kulturarb.ru/ba/news/rәsәjҙeң-atҡaҙanғan-artisy-mәҙhiә-әhmәtjәnovanyң-tyuyuyna-100-jyl, Рәсәйҙең атҡаҙанған артисы Мәҙхиә Әхмәтйәнованың тыуыуына 100 йыл  ,Na,"

Бәләбәй районында Рәсәйҙең атҡаҙанған артисы Мәҙхиә Әхмәтйәнованың тыуыуына 100 йыл тулыуҙы билдәләргә әҙерләнәләр.
Башҡорт йырсыһы Бәләбәй районы Туҙлыкыуыш ауылында донъяға килгән. 2 айлыҡ сағында әсәйһеҙ ҡала. Сабый олатаһы һәм өләсәһе ғаиләһендә тәрбиәләнә. Бәләкәйҙән йыр-моңға ғашиҡ була ул, матур йырлай, ауыл сәхнәһендә сығыш яһай. Уның һәләтен күреп, уҡырға саҡыралар. Бик талантлы артист үҙенсәлекле тауышлы опера йырсыһы дәрәжәһенә күтәрелә. 1957 йылда Мәскәүҙә үткән Башҡортостан көндәрендә Рәсәйҙең атҡаҙанған йырсыһы  исеме бирелә.
Хәтер кисәһе 24 ноябрь көндөҙгө 12 сәғәттә Туҙлыкыуыш ауылының мәҙәниәт һарайында үтә.

 ","
	Дүшәмбе, 19 ноябрь 2018",Яңылыҡтар,Na
https://kulturarb.ru/ba/news/өfөlә-tiҙҙәn-bildәle-shaғirә-gөlfiә-yunysovanyң-70-jәshlek-yubilejyna-arnalғan-tuҡtatmaғyҙ-yuldarymdan-isemle-shiғyr-һәm-jyr-kisәһe-үtә, Өфөлә тиҙҙән билдәле шағирә Гөлфиә Юнысованың 70 йәшлек юбилейына арналған «Туҡтатмағыҙ юлдарымдан…» исемле шиғыр һәм йыр кисәһе үтә ,Na,"

26 ноябрҙә Өфөлә Башҡортостандың халыҡ шағиры, Рәсәй Федерацияһының һәм Башҡортостан Республикаһының атҡаҙанған мәҙәниәт хеҙмәткәре, Һәҙиә Дәүләтшина исемендәге дәүләт һәм Мифтахетдин Аҡмулла исемендәге премиялар лауреаты, шағирә Гөлфиә Юнысованың 70 йәшлек арналған юбилей кисәһе үтә.  «Туҡтатмағыҙ юлдарымдан…» тип аталған шиғыр һәм йыр кисәһе Башҡортостан дәүләт концерт залында  уҙғарыла.
 Сарала  әҙибәнең «Туҡтатмағыҙ юлдарымдан» исемле  өр - яңы китабын һатыу ҙа ойоштороласаҡ. Нәшриәттең «ҡайнар мейесенән» генә төшкән йыйынтыҡҡа авторҙың төрлө йылдарҙа сыҡҡан китаптарынан алынған һәм һуңғы йылдарҙа яҙылған шиғырҙары, йырҙары  тупланған. Кисәлә Зәйнәб Биишева исемендәге Башҡортостан «Китап» нәшриәте тамашасыларға шулай уҡ башҡа авторҙарҙың да бик күп шиғри йыйынтыҡтарын тәҡдим итә. Һатыу күргәҙмәһендә нәфис, балалар, фәнни-популяр әҙәбиәттән тыш һүҙлектәр, яңы баҫма менән донъя күргән ҡөрьән китабы, фотоальбомдар, 2019 йылға йыртмалы (отрывной), мәктәп, мосолман календарҙары ла урын аласаҡ.  Тамаша киске сәғәт етелә башлана. Шиғриәт, йыр-моң кисәһенә рәхим итегеҙ, хөрмәтле милләттәштәр!
Мәғлүмәт өсөн: Юнысова Гөлфиә Аҙнағол ҡыҙы — Башҡортостандың  халыҡ шағиры, журналист, шағир һәм йәмәғәт эшмәкәре. 1978—1999 йылдарҙа «Башҡортостан ҡыҙы» журналының баш мөхәррире, 1990—1995 йылдарҙа РСФСРҙың 12-се саҡырылыш (артабан Рәсәй Федерацияһының Юғары Советы һәм Башҡортостан Республикаһының 3-сө саҡырылыш Дәүләт Йыйылышы — Ҡоролтай депутаты. 1974 йылдан СССР Яҙыусылар һәм 1979 йылдан СССР Журналистар союздары ағзаһы. «Почёт Билдәһе» ордены кавалеры, Башҡорт АССР-ының һәм Рәсәй Федерацияһының атҡаҙанған мәҙәниәт хеҙмәткәре. Башҡортостан Республикаһының Һәҙиә Дәүләтшина исемендәге дәүләт премияһы һәм Миәкә районының Мифтахетдин Аҡмулла исемендәге премияһы лауреаты. Башҡортостандың мәғариф отличнигы.  Гөлфиә Аҙнағол ҡыҙы Юнысова (Иҙелбаева) 1948 йылдың 10 сентябрендә Әлшәй районы Һарыш ауылында тыуған. 1966 йылда Раевка урта мәктәбен тамамлай, артабан Башҡорт дәүләт университетына уҡырға инә. Студент йылдарында уҡ балалар өсөн шиғырҙар ижад итә, «Миңә бары өс кенә» (1969) һәм «Зәңгәр тубым» (1971) тигән ике йыйынтығы донъя күрә. 1971—1973 йылдарҙа Сибай педагогия училищеһында рус теле һәм әҙәбиәте уҡытыусыһы булып эшләй. Шул йылдарҙа балалар өсөн тағы ла ике китап сығара. Г. Юнысова — ике тиҫтәнән артыҡ китап авторы, уның шиғырҙары бик күп телдәргә тәржемә ителгән. Гөлфиә Юнысованың байтаҡ шиғырҙарына көйҙәр яҙылып, популяр йырҙар булып китте. Шағирә ижтимағи-сәйәси, ғаилә-тәрбиә хаҡында яҙған публицистик мәҡәләләре менән йыш ҡына радио-телевидение аша һәм гәзит-журнал биттәрендә сығыш яһай.

 ","
	Дүшәмбе, 19 ноябрь 2018",Яңылыҡтар,Na
https://kulturarb.ru/ba/news/өfөlә-talantlybyҙ-bergәlәp-respublika-konkursyn-jomғaҡlau-tantanaһy-үtte, Өфөлә “Талантлыбыҙ бергәләп” республика конкурсын йомғаҡлау тантанаһы үтте ,Na,"

Күптән түгел Халыҡ-ара һуҡырҙар көнөндә республика махсус китапханаһында инвалид-балалар араһында “Талантлыбыҙ бергәләп” республика конкурсын йомғаҡлау тантанаһы үтте. 
Сара мөмкинлектәре сикләнгән балаларҙың һәләттәрен асыуҙы, китап уҡыуҙы әүҙемләштереүҙе маҡсат итеп ҡуйғайны.
Конкурс өс номинацияла тәҡдим ителде һәм түбәндәге ҡатнашыусылар еңеүсе тип билдәләнде: “Аҡыл баҫҡыстары” номинацияһында 1-се урын – Миронова Анна-Виктория, “Бар ғаиләбеҙ менән уҡыйбыҙ” номинацияһында 1-се урынға Фәттәхов Родион, “Ғаилә һандығы” номинацияһында 1-се урынды Сальников Алексей яуланы.
Конкурста республикабыҙҙың 39 районынан дөйөм белем биреү һәм коррекцион мәктәптәренән 7 йәштән 18 йәшкә тиклемге 97 бала ҡатнашты.
Һуҡырҙар өсөн Башҡортостан республика махсус китапханаһы 2019 йылға анонс яһаны.
 Киләһе йыл уҙасаҡ был конкурс М. Кәримдең тыуыуына 100 йыл, Башҡортостан Республикаһының барлыҡҡа килеүенә 100 йыл тулыуға бағышланасаҡ һәм “Башҡортостан! Яҙмышымдың яҡты нуры!” тигән исем аҫтында уҙғарыласаҡ.
 
 ","
	Дүшәмбе, 19 ноябрь 2018",Яңылыҡтар,Na
https://kulturarb.ru/ba/news/kүrenekle-yaҙyusy-gөlnur-yaҡupovanyң-yaҙam-jөrәk-hatyn-jөrәk-antyn-tip-atalғan-yubilej-kisәһenә-rәhim-itegeҙ," Күренекле яҙыусы Гөлнур Яҡупованың ""Яҙам йөрәк хатын, йөрәк антын..."" тип аталған юбилей кисәһенә рәхим итегеҙ ",Na,"

Күренекле яҙыусы, шағирә,  тәржемәсе, Рәсәй Федерацияһы һәм Башҡортостан Республикаһы Яҙыусылар союздары ағзаһы, Башҡортостандың атҡаҙанған мәҙәниәт хеҙмәткәре, Салауат Юлаев ордены кавалеры, Жәлил Кейекбаев һәм Муса Гәрәев исемендәге премиялар лауреаты Гөлнур Яҡупованың ""Яҙам йөрәк хатын, йөрәк антын..."" тип аталған юбилей кисәһе ойошторола.
 Сара 23 ноябрҙә Ғафури районының Сәйетбаба ауылы Мәҙәниәт йортонда уҙғарыла. Башлана  14.00 сәғәттә.
«Мөхәббәткә мәҙхиә», «Йөрәк хаты», «Әҙәм вә Һауа»  исемле тос йөкмәткеле китаптары шиғриәт майҙанында һынатманы, Гөлнур Яҡупованы үҙ йөҙө, үҙ стиле булған, фекер һәм хис гармонияһына өлгәшкән шағирә итеп танытты. 
Тел байлығы, образлы һүрәтләү маһирлығы, мауыҡтырғыс сюжеттар ҡороу һәләте Гөлнур Яҡупованың прозаһына тәм һәм ғәм бирә, уҡымлы итә. Һуңғы араларҙа әҙибә өс романдан торған «Ҡатындар» исемле трилогия ижад итте.
Был трилогия ""Ҡыҙ бала"",""Бер һөйгәнем өсөн"",""Кесе йыһан - Оло йыһан"" романдарынан тора.Трилогияһында яҙыусы ҡатын-ҡыҙҙар тормошон тотош ил-ҡәүем, ил яҙмышы, үҙе йәшәгән мәле һәм боронғо тарихтарға ялғап, сикһеҙ Йыһан менән бәйләндереп, фәлсәфәүи тәрән һығымталар яһаған. ""Ҡатындар"" трилогияһы - илебеҙҙең, халҡыбыҙҙың, уның айырым вәкилдәренең ХХ быуаттағы үткән юлын, ХХI быуатҡа аяҡ баҫҡандағы сағыу тормошон эҙмә-эҙлекле күрһәтә алған, эпик һулышлы әҙәби панорамаға әйләнгән әҫәр.


 ","
	Дүшәмбе, 19 ноябрь 2018",Яңылыҡтар,Na
https://kulturarb.ru/ba/news/өfөlә-ural-batur-bashҡort-rok-festivale-үtә, Өфөлә «Ural-Batуr» башҡорт рок фестивале үтә ,Na,"

Тиҙҙән Өфөлә «Ural-Batуr» республика фестивале башҡорт рок музыкаһы фестивале үтәсәк. Фестиваль «Дәрүишхан» төркөмө етәксеһе Дим Ҡоләхмәтовҡа бағышланып  уҙғарыла.
Фестивалде ойоштороусылар — Башҡортостан Мәҙәниәт министрлығы, Республика халыҡ ижады үҙәген, Республика халыҡ ижады үҙәгенең Мәҙәниәт йорто.
«Ural-Batуr» башҡорт рок музыкаһы республика фестивале Башҡортостан башлығы грантына тормошҡа ашырыла. Проект һәләтле йырсыларҙы асыҡлау һәм  ярҙам итеү, уларҙың ижади ҡеүәтен тормошҡа ашырыу өсөн шарттар булдырыу, йәштәрҙә һәм үҫмерҙәрҙә башҡорт теленә, автор йырына ҡыҙыҡһыныуын үҫтереү өсөн уҙғарыла.
Сараны ойоштороусылар хәбәр итеүенсә, конкурсҡа эштәр 23 ноябргә тиклем ҡабул ителә. Икенсе этапҡа үткәндәр 13 декабрҙә Республика халыҡ ижады үҙәгенең Мәҙәниәт йортонда ике-өс әҫәр башҡарасаҡ. 
Сығыштарҙы Башҡортостандың мәҙәниәт һәм сәнғәт эшмәкәрҙәре, Республика халыҡ ижады үҙәге белгестәренән торған эксперт комиссияһы баһалаясаҡ.
Сара 14 декабрҙә концерт менән тамамлана.
Ғаризаларҙы Этот адрес электронной почты защищён от спам-ботов. У вас должен быть включен JavaScript для просмотра. электрон адресына ебәрергә кәрәк.

 ","
	Дүшәмбе, 19 ноябрь 2018",Яңылыҡтар,Na
https://kulturarb.ru/ba/news/bөgөn-bashҡort-dәүlәt-filarmoniyaһynda-jylajyr-rajony-syғysh-yaһaj, Бөгөн Башҡорт дәүләт филармонияһында Йылайыр районы сығыш яһай ,Na,"

Башҡортостан Республикаһы ойошторолоуға 100 йыл тулыуға арналған фестиваль-марафонды Йылайыр районы сәнғәт оҫталары дауам итә.  Бөгөн, 16 ноябрҙә Х. Әхмәтов исемендәге Башҡорт дәүләт филармонияһында Йылайырҙың данлы үткәне һәм бөгөнгөһөнә арналған бай экспозиция, халыҡ оҫталары эштәренән торған сағыу күргәҙмә эшләйәсәк. 
Сараға килеүселәргә үҙҙәренә оҡшаған әйбер һатып алыу мөмкинлеге лә ҡаралған.  Иң мөһиме: ҡурайсылар иле Йылайырҙың моңло һәм дәртле халҡы баш ҡала ҡунаҡтарына һәм яҡташтарына бай йөкмәткеле концерт тәҡдим итә. Инеү ирекле. Башлана 18.00 сәғәттә.
Йылыйыр районын 14 муниципаль ауыл берәмегенең 57 ауылы берләштерә. Иң ҙур ауылдар: Йылайыр, Юлдыбай, Ҡананикольский, Матрай, Яманһаҙ, Һабыр.
Бөтә Рәсәй һәм Бөтә Союз халыҡ иҫәбен алыу мәғлүмәттәре буйынса районда күпселекте башҡорттар, урыҫтар, сыуаштар, татарҙар тәшкил итә. 
Йылыйыр районынан сыҡҡан билдәле шәхестәр исемлеге: Александр Бурзянцев-рәссам, 1958 йылдан СССР Рәссамдар союзы ағзаһы. РСФСР-ҙың атҡаҙанған, БАССР-ҙың халыҡ  рәссамы һәм Салауат Юлаев исемендәге дәүләт премияһы лауреаты. 
Вәлиев Фәрит Абдулла улы- ғалим-химик‑органик. Химия фәндәре докторы, профессор. Башҡортостан Республикаһының атҡаҙанған фән эшмәкәре, Рәсәйҙең Дәүләт премияһы һәм Ленин комсомолы премияһы лауреаты.
Тереғолова Зәкиә Сәғәҙәт ҡыҙы -табип-ғалим, юғары мәктәп уҡытыусыһы. Медицина фәндәре докторы, профессор. Башҡортостан Республикаһының атҡаҙанған табибы, СССР‑ҙың һаулыҡ һаҡлау отличнигы. 

 ","
	Йома, 16 ноябрь 2018",Яңылыҡтар,Na
https://kulturarb.ru/ba/news/өfөlә-respublika-bashlyғy-grantyna-үtkәrelgәn-mineң-danly-bashҡortostanym-tip-atalғan-poemalar-konkursyna-la-jomғaҡ-yaһaldy, Өфөлә Республика Башлығы грантына үткәрелгән “Минең данлы Башҡортостаным!” тип аталған  поэмалар конкурсына йомғаҡ яһалды ,Na,"

15 ноябрҙә Башҡортостан Республикаһының Яҙыусылар союзында Шиғриәт байрамы үтте. Унда танылған шағирҙар, яҙыусылар, журналистар һәм башҡа ҡунаҡтар ҡатнашты. Шулай уҡ Республика Башлығы грантына үткәрелгән “Минең данлы Башҡортостаным!” тип аталған  поэмалар конкурсына ла йомғаҡ яһалды. 
Башҡортостан Яҙыусылар союзы рәйесе Зәки Әлибаев үҙ сығышында билдәләүенсә, конкурсҡа 30-ға яҡын ижадсынан 40-ҡа яҡын әҫәр ҡабул ителгән. “Әлбиттә, шул тиклем поэмалар ижад ителеүе иң тәүҙә әҙәбиәтебеҙ өсөн ҙур этәргес”, - тине ул. Баҡһаң, поэма оҫталары араһында ошоғаса бер ниндәй конкурс үткәрелмәгән икән. 
 “Минең данлы Башҡортостаным!” поэмалар конкурсының еңеүсеһе тип Башҡортостандың халыҡ шағиры Рауил Бикбаев иғлан ителде. Уның “Һуңғы төн” тип аталған поэмаһы Шәйехзада Бабич ғүмеренең аҙаҡҡы сәғәттәренә арналған. 2-се урынға Тамара Ғәниева менән Мәүлит Ямалетдинов лайыҡ тип табылды. 
Ә 3-сө урындарҙы Лариса Абдуллина, Рита Фәтҡуллина, Ринат Сөләймәнов кеүек һүҙ оҫталары бүлеште. 
Мөнир Иҡсановҡа Яҙыусылар союзының махсус бүләге генә түгел, Башҡортостан Республикаһының “Халыҡты хоҡуҡи яҡлау комитеты”ның 15 мең һум күләмендә сертификаты тапшырылды. Уны ойошманың етәксеһе Илнур Зарипов тапшырҙы.
Башҡа ижадсылар ҙа буш ҡул менән ҡайтманы – ҡатнашыусылар иҫтәлеккә Рәми Ғариповтың көндәлектәрен алып ҡыуанды. Башҡортостан Яҙыусылар союзы рәйесе Зәки Әлибаев быйыл юбилейҙарын билдәләгән ҡәләмдәштәребеҙҙе лә ихлас ҡотлап үтте һәм уларға сәскә гөлләмәләре бүләк итте. Әлбиттә, был матур байрам дәртле йыр-моң менән үрелеп барҙы.
 
 ","
	Йома, 16 ноябрь 2018",Яңылыҡтар,Na
https://kulturarb.ru/ba/news/sibaj-ҡalaһynyң-tyuғan-yaҡty-өjrәneү-model-kitaphanaһynda-izhadi-osrashyu-үtte, Сибай ҡалаһының Тыуған яҡты өйрәнеү модель китапханаһында ижади осрашыу үтте ,Na,"

14 ноябрҙә Сибай ҡалаһының Тыуған яҡты өйрәнеү модель китапханаһында эшләп килгән “Әҙәби тирмә” клубының әүҙем ағзалары - яҙыусылар менән Әбйәлил район үҙәк китапханаһында йылы осрашыу үтте.
Ижади осрашыуҙа Әминә Яхина, Фәнис Сирбаев, Мотал Рәмов, Насип Һаҡмаров ҡатнашты. Сараға килеүселәрҙе сәләмләп Сибай китапханалар системаһы директоры М. С. Хәмитова Һәм Әбйәлил мәҙәни ял итеү үҙәге директоры Э. А. Кунафина сығыш яһаны. 
Ҡунаҡтар үҙҙәренең ижадтары тураһында һөйләне, төрлө йылдарҙа яҙылған шиғырҙарын уҡып ишеттерҙе. Ф Сирбаев менән Н. Һаҡмаров моңло йырҙары менән һоҡландырҙы.  Ғөмүмəн, осрашыу бик йылы, йəнле барҙы, ихлас фекер алышыу ойошторолдо. Ошондай фәһемле саралар китап уҡыусыларҙың әҙәбиәткә ҡыҙыҡһыныуын арттыра. Саранан һәр кем рәхмәттәрен әйтеп, йылы тәьҫораттар менән хушлашып таралыштылар.
 
 ","
	Йома, 16 ноябрь 2018",Яңылыҡтар,Na
https://kulturarb.ru/ba/news/bashҡort-dәүlәt-opera-һәm-balet-teatrynda-mostaj-bulmaғan-intervyu-kitabynyң-isem-tujy-үtte, Башҡорт дәүләт опера һәм балет театрында “Мостай. Булмаған интервью” китабының исем туйы үтте ,Na,"

Күптән түгел Башҡорт дәүләт опера һәм балет театрында “Мостай. Булмаған интервью” китабының исем туйы үтте. Сарала яҙыусының яҡындары, республика етәкселеге вәкилдәре, билдәле әҙәбиәт, мәҙәниәт һәм сәнғәт эшмәкәрҙәре, Мостай Кәрим фонды грантына лайыҡ булғандар һәм әҙип исемендәге Милли йәштәр театры актерҙары ҡатнашты.
 Байрам йәнле һәм йылы мөхиттә барҙы. Бөйөк шәхестең ҡыҙы Әлфиә Кәримова барлыҡ ойоштороусыларға, шулай уҡ ҙур хеҙмәте өсөн “Инеш” нәшри­әтенә ҙур рәхмәт бел­дерҙе.
Башҡортостан Хөкүмәте Премьер-министры урынба­ҫары вазифаһын ваҡытлыса башҡарыусы Ленара Иванова ла Мостай Кәримдең ғаиләһенә булған йылы хистәрен билдә­ләп үтте, уның яҡындарына әҙиптең исемен мәңгеләште­реүгә күп көс һалғаны өсөн рәхмәт әйтте, яңы китаптағы төрлө өҙөктәргә ҡарашы, тәьҫораттары менән бүлеште.
 Мостай Кәрим исемендәге Милли йәштәр театры актер­ҙары әҙиптең шиғырҙарын һөйләп тетрәнергә, хисләнергә мәжбүр итһә, Венер Камалов сараны “Оҙон-оҙаҡ бала саҡ”тағы “Мәрәһим йыры” менән тамамланы. Йыр бөйөк яҙыусының бар ғәмен, моңон үҙенә һыйҙырған, ә бына “Мостай. Булмаған интервью” китабы даһиҙың бар тормошон, яҙылып, әйтелеп бөтмәгән һүҙҙәрен үҙ эсенә алған.
 ","
	Йома, 16 ноябрь 2018",Яңылыҡтар,Na
https://kulturarb.ru/ba/news/sәnғәt-tөnө-bөtөn-rәsәj-akciyaһyna-blagovar-rajony-la-ҡushyldy, “Сәнғәт төнө” бөтөн Рәсәй акцияһына Благовар районы ла ҡушылды ,Na,"

Йыл һайын уҙғарылған “Сәнғәт төнө” бөтөн Рәсәй акцияһына Благовар районы ла ҡушылды. Мәҙәниәт йорттары, китапханалар хеҙмәткәрҙәре ошо уңайҙан мәҙәни һәм ҡул эштәренә оҫталыҡты күрһәтеү саралары ойошторҙо. 
 Мәҫәлән, район мәҙәниәт йортонда “Алдар һәм һоро бүре” йәнһүрәте, “Иван-Купала” йолаһынан өҙөк күрһәтелде, “Ҡорама мозаика” оҫталыҡ дәресе үтте.
 Благовар халҡы үҙәк китапханала уҙғарылған “Сәнғәткә йөрәгеңде ас” программаһында ҡатнашып, күңел асып ҡына ҡалманы, ә белемен арттырҙы, тарихи-этнографик музейҙа комсомол ойошмаһының 100 йыллығына арналған “Мөхәббәт, комсомол һәм яҙ” тематик күргәҙмәһен ҡарап кинәнде.
 
 ","
	Йома, 16 ноябрь 2018",Яңылыҡтар,Na
https://kulturarb.ru/ba/news/әbjәlil-rajonynda-әhtәm-abushahmanov-prizyna-halyҡ-teatrҙarynyң-respublika-festivale-uҙғaryldy, Әбйәлил районында Әхтәм Абушахманов призына халыҡ театрҙарының республика фестивале уҙғарылды ,Na,"

Әбйәлил районында Башҡортостандың халыҡ артисы Әхтәм Абушахманов призына халыҡ театрҙарының республика фестивале үтте. Бәйгелә Баймаҡ, Бөрйән, Белорет, Бүздәк, Ғафури, Әбйәлил райондарынан һәүәҫкәр артистар көс һынашты.
 Конкурс Хәлил мәҙәниәт йортонда башланһа, артабан Әхтәм Әхәт улының тыуған ауылы Боранғолда дауам итте. Арҙаҡлы шәхестәр Нурия Ирсаева менән Йәмил Әбделмәновтарҙың да ҡатнашыуы сараға оло мәртәбә өҫтәне. 
 Тәүге тапҡыр ойошторолған конкурста төп бүләк Ғафури халыҡ театрына бирелде. Улар яҡташтары Салауат Әбүзәрҙең “Сәйнүк ҡайнап сыҡҡан арала...” тигән комедияһын сәхнәләштергәйне.

 ","
	Кесе йома, 15 ноябрь 2018",Яңылыҡтар,Na
https://kulturarb.ru/ba/news/impuls-ansamble-sankt-peterburgta-үtkәn-malahit-ҡumta-bөtә-rәsәj-milli-mәҙәniәttәr-konkurs-festivalenәn-uңysh-menәn-ҡajtty," ""Импульс” ансамбле Санкт-Петербургта үткән “Малахит ҡумта” Бөтә Рәсәй милли мәҙәниәттәр конкурс-фестиваленән уңыш менән ҡайтты ",Na,"

Краснокама районының ""Импульс” ансамбле Санкт-Петербургта үткән “Малахит ҡумта” Бөтә Рәсәй милли мәҙәниәттәр конкурс-фестивалендә Башҡортостан данын уңышлы яҡлап ҡайтты. 
 Ҡуян ауылындағы Балалар сәнғәт мәктәбе уҡытыусыларын берләштергән ансамбль – төбәктә билдәле коллективтарҙың береһе. Уның етәксеһе – Башҡортостандың атҡаҙанған мәҙәниәт хеҙмәткәре Ришат Рамаҙанов. Рәсәй кимәлендәге конкурста “Импульс” I дәрәжә лауреат исеменә, диплом һәм кубокка лайыҡ булған.
 Илебеҙҙең төньяҡ баш ҡалаһында йыл һайын үткәрелгән ижади бәйгелә быйыл Рәсәйҙән һәм сит илдәрҙән 80 коллектив, 130 яңғыҙ башҡарыусы һәм дуэт ҡатнашҡан. Әлеге кимәлдәге конкурста еңеү – сәнғәт мәктәбе коллективы өсөн оло ҡаҙаныш һәм ғорурлыҡ ул.
 ","
	Кесе йома, 15 ноябрь 2018",Яңылыҡтар,Na
https://kulturarb.ru/ba/news/m-nesterov-isemendәge-dәүlәt-hudozhestvo-muzejynda-balalar-izhady-konkursyna-jomғaҡ-yaһaldy, М. Нестеров исемендәге дәүләт художество музейында балалар ижады конкурсына йомғаҡ яһалды ,Na,"

М. Нестеров исемендәге дәүләт художество музейында Халыҡ-ара балалар ижады конкурсына тәҡдим ителгән иң яҡшы эштәр экспозицияһы асылды.
 Ирекмәндәр йылына арналған күркәм ижади бәйгелә Баҡалы районының йәш рәссамдары уңыш ҡаҙанды. Балалар сәнғәт мәктәбе тәрбиәләнеүселәре Денис Шадрин — II, Алһыу Гөлөмова III дәрәжә лауреат исемдәрен яуланы. Арина Сәйфуллина, Анастасия Никандрова, Эмма Макасян конкурс дипломанттары булыу бәхетенә өлгәште.
 Йәш рәссамдарҙың барыһы ла Башҡортостан мәҙәниәт министрлығы дипломдары менән бүләкләнде. Иң яҡшы эштәр иллюстарциялы каталогҡа индереләсәк. Баҡалылар йәш таланттар менән ысын күңелдән ғорурлана ала.
 ","
	Кесе йома, 15 ноябрь 2018",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһynda-abdulla-soltanovtyң-90-jәshenә-arnalғan-kisә-ojoshtorola, Башҡорт дәүләт филармонияһында Абдулла Солтановтың 90 йәшенә арналған кисә ойошторола ,Na,"

 Башҡорт халҡының бөйөк мираҫы, оҙон көйҙө юғары кимәлдә башҡарыу оҫталығына эйә булған уникаль йырсы, Башҡортостандың халыҡ артисы, Салауат Юлаев исемендәге Дәүләт премияһы лауреаты, Салауат Юлаев ордены кавалеры Абдулла Солтановҡа 90 йәш.
 5 декабрь Хөсәйен Әхмәтов исемендәге Башҡорт дәүләт филармонияһында легендар йырсының күркәм ғүмер байрамы айҡанлы кисә ойошторола. Башҡорт мәҙәниәтенә, халҡыбыҙ таланты һәм тере хазинаһы  Абдулла Солтановтың моңона битараф булғандарҙы көтөп ҡалабыҙ.
   Абдулла Солтанов йыр сәнғәтендә үҙенсәлекле күренеш. Башҡорт халыҡ йырҙарын, оҙон көйҙәрҙе киң диапазонда, көслө тауыш менән башҡарған Абдулла Афзал улы халҡыбыҙҙың йыр һәм ҡурай сәнғәтен донъя кимәлендә таныта. Йырсының һоҡландырғыс ижады милли йыр сәнғәтенең йөҙөк ҡашына әүерелде. «Урал», «Буранбай», «Йәмәлекәй тауы», «Уйыл», «Сибай», «Ғайса ахун», «Илсе ғайса», «Бейеш», «Әрме», «Ҡаһым түрә», «Шәүрә», «Сәлимәкәй», «Томан», «Ғилмияза»… Сәхнәләге ҡабатланмаҫ сығыштары, юғары башҡарыу оҫталығы, тәбиғи һәләте үҙ һөнәренең маһиры булыуын дәлилләй.  
   5 декабрҙә үтәсәк байрамда Флүрә Килдейәрова, Азамат Тимеров, Римма Амангилдина, Радик Вәлмөхәмәтов, Сәйҙә Ильясова, Венера Рәхмәтуллина, Илдар Жамалов, Рәсәйҙең атҡаҙанған халыҡ ижады коллективы - «Ләйсән» халыҡ бейеүҙәре ансамбле һәм Учалы филармонияһының «Уралтау» бейеү ансамбле ҡатнаша.
 
 ","
	Кесе йома, 15 ноябрь 2018",Яңылыҡтар,Na
https://kulturarb.ru/ba/news/yubilej-uңajynan-bashҡortostandyң-halyҡ-artisy-rәүis-zaһitov-ih-kәlәshe-lә-kәlәshe-komediyaһynda-tөp-roldә-ujnayasaҡ," Юбилей уңайынан Башҡортостандың халыҡ артисы Рәүис Заһитов  ""Их, кәләше лә кәләше!.."" комедияһында төп ролдә уйнаясаҡ ",Na,"

23 ноябрь Мәжит Ғафури исемендәге Башҡорт дәүләт академия драма театры сәхнәһендә Рәсәйҙең атҡаҙанған, Башҡортостандың халыҡ артисы Рәүис Заһитовтың юбилей бенефисы уҙа.
Юбилейы уңайынан ""Их, кәләше лә кәләше!.."" (Х.Зарипов) комедияһында юбиляр төп ролдә уйнаясаҡ.
Рәүис Заһитов Башҡорт дәүләт академия драма театрында 1974 йылда Өфө дәүләт сәнғәт институтын тамамлағандан һуң эш башлай. Ошо йылдан башлап, көндән – айға, айҙан - йылға үрелгән йылдарҙы үҙ иҫәбенә алып, тиҫбе булып теҙелгән миҙгелдәр ашыҡмай ғына бер-береһенә өҫтәлә килгән. Тамсы тама-тама күл була,тигәндәй, берәмләп йыйылған ижад емештәре, театр донъяһына эскерһеҙ хеҙмәт итеүе артисҡа уңыш алып килә.
 Төп милли театрыбыҙ сәхнәһендә дүрт тиҫтә йыл эшләү дәүерендә Рәүис Заһитов бик күп иҫтә ҡалырлыҡ, күркәм образдар ижад итеп, үҙен рухи донъябыҙҙы үҫтереүгә ҙур хеҙмәт һалған талантлы ижадсыларыбыҙҙың береһе итеп танытты.
 Рәүис Заһитов Ҡыйғы районының Иҫке Мөхәмәт ауылында тыуған. Моңло тауышы атаһынан күскән, ә һәләте уның тәбиғәттән.
 Рәүис Заһтиов ҡатмарлы, көслө характерҙарҙы ла, көлкөлө образдарҙы ла ҡабатланмаҫ оҫталыҡ менән, ышандырырлыҡ итеп башҡара. Сәхнәгә сығыуы менән залда ниндәйҙер йәнләнеү, тамашасының күңел йылыһын тояһың. Р.Заһитовҡа халыҡ юморы, халыҡтың оптимизм сығанағы тәбиғәт тарафынан йәлләмәй бирелгән.
Таланты менән генә түгел, үҙенә генә хас ихласлығы, эскерһеҙ бер ҡатлылығы, бирелеп, онотолоп уйнауы, тыуҙырған образдарының халыҡсанлығы, тормошсанлығы менән хайран ҡалдыра ул. Сөнки Рәүис Заһитов артист булараҡ образдың эске кисерешен, уның спектаклдәге үҫешен үҙенсә аса, йәғни, образдың иң ҡәҙерле детален таба ла шуны төрлө төҫтәрҙә байыта.
Шундай ролдәренән – «Мираҫ» (А.Софронов) спектаклендәге Слава, «Үҙебеҙ һайлаған яҙмыш» (Т.Миңнуллин) драмаһындағы Рәмил, «Аҫылйәр»ҙәге (М.Фәйзи) Ғәбдрәшит, сабый һымаҡ бер ҡатлы һәм шаян Ғәлиулла ҡарт (Ә.Атнабаев «Законлы никах менән!») образдары.
Рәүис Заһитов халыҡ йырҙарын оҫта башҡарыусы булараҡ та шаҡтай билдәле. Моң - һағыш, мөхәббәт һәм аһ-зар тулы «Сибай», «Буранбай», «Илсе Ғайса» һәм башҡа халыҡ йырҙарын, шулай уҡ эстрада йырҙарын да хисләнеп, ҡанатланып, берҙәй уңышлы башҡара.
 ","
	Кесе йома, 15 ноябрь 2018",Яңылыҡтар,Na
https://kulturarb.ru/ba/news/hөsәjen-әhmәtov-isemendәge-bashҡort-dәүlәt-filarmoniyaһynda-dәүlәkәn-rajony-һәүәҫkәrҙәre-syғysh-yaһayasaҡ, Хөсәйен Әхмәтов исемендәге Башҡорт дәүләт филармонияһында Дәүләкән районы һәүәҫкәрҙәре сығыш яһаясаҡ ,Na,"

Ағымдағы йылдың февраль айынан республикала “Башҡортостан тарихы биттәре” исемле республика фестиваль-марафоны дауам итә. 
27 ноябрҙә Хөсәйен Әхмәтов исемендәге Башҡорт дәүләт филармонияһы сәхнәһендә Дәүләкән районы һәүәҫкәрҙәре сығыш яһаясаҡ. Сара ике өлөштән тора: 18.00 сәғәттә фойела декоратив-ҡулланма сәнғәт, халыҡ кәсептәре изделиелары, сувенирҙар, милли ризыҡтар күргәҙмәһе, райондың социаль-иҡтисади ҡаҙаныштары тураһында презентация ойошторола.  Киске сәғәт 7-лә райондың иң яҡшы һәүәҫкәрҙәре ҡатнашлығында ҙур концерт үтәсәк.  Баш ҡалала йәшәүсе яҡташтарҙы, студенттарҙы һәм бараһын да ошо матур сараға саҡырабыҙ!
 Дәүләкән балын һәм бауырһағын ауыҙ итеп,оҫталарҙың ҡул эштәрен һатып алып, дәүләкәндәрҙең йыр-моңдарын тыңлап, дәртле бейеүҙәр ҡарап, күңелегеҙгә ял алып ҡайтығыҙ!
Сараға рәхим итегеҙ, башлана 18.00 сәғәттә, инеү бушлай.
Дәүләкән районы –Башҡортостан  республикаһының көньяҡ-көнбайышында Дим йылғаһының түбәнге өлөшөндә, уның ике яҡ ярҙары буйында урынлашҡан. 1930 йылдың 20 авгусында ойошторолған. 2002 йылғы халыҡ иҫәбе буйынса халыҡ һаны — 42,1 мең кеше. Күпселекте башҡорттар, урыҫтар  һәм татарҙар  тәшкил итә. Районда барлығы 91 ауыл иҫәпләнә.
Район биләмәләре аша Дим, Кесе Өйҙөрәк, Оло Өйҙөрәк, Ҡарамалы, Сәрмәсән, Өршәк, Төйлән йылғалары аға. Көнбайышында билдәле Асылыкүл  урынлашҡан.

 ","
	Шаршамбы, 14 ноябрь 2018",Яңылыҡтар,Na
https://kulturarb.ru/ba/news/oҙon-kөj-2018-konkursy-eңeүseһe-ғafuri-rajonynan-rәmil-ҡotdosov, «Оҙон көй - 2018» конкурсы еңеүсеһе-Ғафури районынан Рәмил Ҡотдосов ,Na,"

9 һәм 10 ноябрь Туймазы ҡалаһында «Оҙон көй - 2018» Төбәк-ара башҡорт халыҡ йырын башҡарыусылар конкурсы үтте.
«Оҙон көй» бәйгеһе халыҡ араһынан һәләтле йырсыларҙы асыҡлау, традицияларҙы тергеҙеү һәм үҫтереү маҡсатында 1997 йылдан алып үткәрелеп килә. Быйыл да юғары ойоштороу кимәле менән айырылып торған конкурс 70-кә яҡын моңло тауышлы ҡатнашыусыны йыйҙы. Ижади форумда Башҡортостандың 29 ҡала-райондарынан, шулай уҡ, Татарстан, Силәбе өлкәһенән һәм Ҡаҙағстандан вокалистар ҡатнашты.
Ике көн дауамында барған музыкаль форумда Ғафури районынан Рәмил Ҡотдосов Гран-приға лайыҡ булды.Ул «Ғәзизәкәй йыры  менән сығыш яһаны, еңеүсегә аҡсалата премия һәм ҡиммәтле бүләктәр тапшырылды.
 ","
	Шаршамбы, 14 ноябрь 2018",Яңылыҡтар,Na
https://kulturarb.ru/ba/news/mәzhit-ғafuriҙyң-memorial-jort-muzejynda-sәnғәt-tөnө-үtte,                  Мәжит Ғафуриҙың мемориаль йорт-музейында «Сәнғәт төнө» үтте ,Na,"

Мәжит Ғафуриҙың мемориаль йорт-музейында БР Милли әҙәбиәт музейы менән берлектә ойошторолған «Сәнғәт төнө» үтте. Билдәле булыуынса, быйыл был традицион акция Башҡортостан Республикаһында иғлан ителгән «Ғаилә йылы»на арналған ине.
Сарала БР Мәҙәниәт министры урынбаҫары Р.Р. Алтынбаев ҡатнашты, «Минең музейым» республика конкурсында еңеүселәрҙе тәбрикләне һәм уларға спонсорҙар тарафынан әҙерләнгән бүләктәр тапшырҙы.
Музейҙа үткән «Сәнғәт төнө»нөң программаһы, ошоға ярашлы рәүештә төҙөлөп, унда сәнғәттең төрлө тармаҡтарына иғтибар йүнәлтелде. Әйтәйек, һынлы сәнғәтте үҙ итеүселәргә йәш рәссам Юрий Черняктың картиналарынан күргәҙмә тәҡдим ителде. Шулай уҡ сарала ҡатнашыусыларға хәҙерге башҡорт һүҙ сәнғәтенең иң күренекле маһирҙарының береһе – билдәле прозаик, Башҡортостандың Халыҡ яҙыусыһы, Салауат Юлаев исемендәге дәүләт премияһы лауреаты Таңсулпан Ғарипова үҙенең ижадында сәнғәт темаһы, сәнғәт кешеләре образы тураһында мауыҡтырғыс итеп һөйләне.
 Йыр сәнғәте вәкилдәре Химма Йәнбирҙина менән Зөһрә Вәлиевалар иһә үҙҙәренең моңло йырҙарын бүләк итте. Инна Шәрипова етәкселегендәге вокал сәнғәте студияһы ағзаларының сығыштары ла тамашасылар күңеленә хуш килде. Зәйнәб Биишева исемендәге Башҡортостан «Китап» нәшриәте хеҙмәткәрҙәре күргәҙмә-һатыу ойошторҙо. Сара башҡорт режиссерҙарының ғаилә ҡиммәттәренә арналған фильмдарын ҡарау менән тамамланды.
 ","
	Шаршамбы, 14 ноябрь 2018",Яңылыҡтар,Na
https://kulturarb.ru/ba/news/mostaj-kәrim-әҫәrҙәren-yattan-һөjlәүselәr-өsөn-halyҡ-ara-internet-konkurs-iғlan-itelde, Мостай Кәрим әҫәрҙәрен яттан һөйләүселәр өсөн Халыҡ-ара интернет- конкурс иғлан ителде ,Na,"

Башҡортостандың халыҡ шағиры Мостай Кәримдең тыуыуына 100 йыл тулыуға арналып, шағирҙың әҫәрҙәрен яттан һөйләүселәр өсөн Халыҡ-ара интернет-конкурс иғлан ителде.
Йәштәрҙә шағирҙың ижади мираҫын популярлаштырыу,  үҫеп килгән быуынды ижади яҡтан ҡурсалау, әҙәби өлгөләрҙе пропагандалау һәм шиғриәткә, әҙәбиәткә һөйөү тәрбиәләү маҡсаттарын үҙ эсенә ала бәйге.
Интернет-конкурста 4 йәштән алып һәр кем ҡатнаша ала. Конкурста мәктәпкәсә йәштәге балалар, мәктәп уҡыусылары һәм ололар ҙа ҡатнашыу хоҡуғына эйә. Төп шарт-Мостай Кәрим әҫәрҙәре декламацияһының видеояҙмаһын тәҡдим итеү.
Сығыш яһаусы шағирҙың ниндәйҙер әҫәрен яттан, музыкаль яҡтан биҙәп, костюм ҡулланып, берәй өҙөк тәҡдим итергә тейеш. Әҫәрҙәр төрлө телдә башҡарылыуы мөмкин.
Конкурста индивидуаль һәм коллектив сығыштар ҡабул ителә. Бәйге 2019 йылдың апрель айына тиклем дауам итәсәк.
Ғаризалар 2019 йылдың 1 мартына тиклем ҡабул ителә, түбәндәге электрон адрес буйынса:Этот адрес электронной почты защищён от спам-ботов. У вас должен быть включен JavaScript для просмотра. «Халыҡ-ара шиғыр һөйләүселәр» тамға менән видеояҙмалар беркетелә. Һәр яҙма “Вәлиди китапханаһы” исеме аҫтында YouTube видеохостингына ҡуйыласаҡ.
Шулай уҡ конкурс материалдарын “ВКонтакте” социаль селтәренә лә беркетергә мөмкин. 
Конкурсты ойоштороусылар: Башҡортостан Республикаһының Мәҙәниәт министрлығы, Башҡортостан Республикаһының Әхмәтзәки Вәлиди исемендәге Милли китапханаһы.
Бәйге тураһында тулыраҡ мәғлүмәт ошо һылтанмала: http://www.bashnl.ru/

 ","
	Шаршамбы, 14 ноябрь 2018",Яңылыҡтар,Na
https://kulturarb.ru/ba/news/өfөlә-bashҡort-halyҡ-instrumenttary-bujynsa-өҫtәlmә-uҡytyu-ojoshtorola, Өфөлә башҡорт халыҡ инструменттары буйынса  өҫтәлмә уҡытыу ойошторола ,Na,"

Ағымдағы йылдың  20 -21 ноябрь көндәре Өфөлә мәҙәни белем биреү учрежденияларының уҡытыусылары өсөн башҡорт халыҡ инструменттары буйынса өҫтәлмә һөнәри программа үҙләштереләсәк.
Программала Заһир Исмәғилев исемендәге Өфө дәүләт сәнғәт институтының, Өфө дәүләт сәнғәт училищеһының һәм башҡа һөнәри, өҫтәлмә  белем биреү мәҙәни учреждениялары алдынғы уҡытыусыларының сығыш яһауы көтөлә.
Сығыш барышында белем биреү системаһында башҡор халыҡ инструменттарында уйнарға өйрәтеү, башҡарыусы музыкантттарҙа артист һәләтен үҫтереү, уҡытыу барышында электрон технологиялар ҡулланыу кеүек төрлө темалар күтәреләсәк. Шулай уҡ башҡорт халыҡ инструменнтары:баян, думбыра, ҡурай, ҡыл-ҡубыҙ буйынса асыҡ дәрес үткәреү ҡаралған.
Уҡытыу Өфө сәнғәт училищеһы базаһында ойошторола. (Пушкин урамы, 103А, транспорт туҡталышы «Сәнғәт училищеһы»). Регистрация  – 20 ноябрҙә  сәғәт 10.00 башлана.
Уҡырға теләүселәр 14 ноябргә тиклем  электрон почтаға ғариза ебәрә ала. Тулы мәғлүмәт Мәҙәниәт министрлығы ГБУКИ РУМЦ  «Квалификация күтәреү» бүлегенең сайтында.
 ","
	Шаршамбы, 14 ноябрь 2018",Яңылыҡтар,Na
https://kulturarb.ru/ba/news/mineң-danly-bashҡortostanym-poemalar-konkursy-eңeүselәrҙe-bildәlәj, “Минең данлы Башҡортостаным” поэмалар конкурсы еңеүселәрҙе билдәләй ,Na,"

Иртәгә, 15 ноябрь, 15:00 сәғәттә Башҡортостан Яҙыусылар союзында (Коммунистик урам, 34) Шиғриәт байрамы үтә. Сарала Республика Башлығы грантына үткәрелгән “Минең данлы Башҡортостаным!” поэмалар конкурсына йомғаҡ яһаласаҡ һәм уның еңеүселәре бүләкләнәсәк.
Был конкурс Башҡортостан Республикаһы Башлығы грантына тормошҡа ашырыла һәм республикабыҙҙың 100 йыллығына арнала.
Конкурстың төп маҡсаты – башҡорт халҡының, Ватаныбыҙҙың тарихына, бөгөнгө проблемаларына иғтибарҙы арттырыу, милләт-ара татыулыҡты нығытыу, шулай уҡ поэма жанрын үҫтереү, ижадсыларыбыҙҙы дәртләндереү. 
Конкурс һөҙөмтәһендә алты призлы урын билдәләнәсәк (I урын – бер ҡатнашыусы, II урын – ике ҡатнашыусы, III урын – өс ҡатнашыусы). 
I урын яулаусы поэма авторы 50 мең һум күләмендә аҡсалата приз менән бүләкләнәсәк. 
II урынға 30 мең һум, III урынға 15 мең һум күләмендә аҡсалата бүләк ҡаралған.
 
 ","
	Шаршамбы, 14 ноябрь 2018",Яңылыҡтар,Na
https://kulturarb.ru/ba/news/bashҡort-akademiya-drama-teatry-ekaterinburg-ҡalaһynda-bally-tirәkle-baltirәk-spektakle-menәn-syғysh-yaһany," Башҡорт академия драма театры Екатеринбург ҡалаһында «Баллы, тирәкле Балтирәк» спектакле менән сығыш яһаны ",Na,"

2018 йылдың 5-се ноябренән 15-се ноябренә тиклем Екатеринбург  ҡалаһында ХII Халыҡ-ара «Коляда-Plays» заманса драматургия театр фестивале уҙа, унда Рәсәйҙең 26 ҡалаһынан һәм сит илдәрҙән театрҙар заманса Рәсәй пьесалары буйынса иң ҡыҙыҡлы спектаклдәрҙе тәҡдим итәсәк. Мәжит Ғафури исемендәге Башҡорт академия драма театры 10 ноябрҙә «Щелкунчик» балет театрында Ангиза Ишбулдина пьесаһы буйынса ҡуйылған «Баллы, тирәкле Балтирәк» спектакле менән сығыш яһаны.
Был фестивалдә Башҡорт академия драма театры театр өсөнсө тапҡыр ҡатнаша: 2016 йылда актер Руслан Хайсаров йәш драматург Ярослава Пулинович пьесаһы буйынса ҡуйылған «Йәнем, иртәгә яңы көн тыуыр» спектаклендәге Альберт роле өсөн «Иң яҡшы ир-егет роле» номинацияһында еңеүсе булды; 2017 йылда «Коляда-Plays» ХI Халыҡ-ара театр фестивалендә «Хыялға ҡаршы» спектакле менән режиссер Илсур Ҡаҙаҡбаев «Иң яҡшы режиссер эше» номинацияһында призға лайыҡ булды.
М.Чулкова «Театр гәзите»нең фестиваль сығарылышында былай яҙып үтә: «Баллы, тирәкле Балтирәк» спектаклендә актерҙар бирелгән материалды ғына уйнамай, улар унда үҙҙәренең хистәрен ҡушып, тамашасыларға уйланыу өсөн аҙыҡ бирә һәм уларҙа ошо темаға бәйле үҙ кисерештәрен уята. Актерҙарҙың ғәжәйеп һөйкөмлө булыуы сәхнә  әҫәрен тағы ла күркәмерәк итә».
Шул уҡ гәзиттә А.Высоцкой менән Башҡортостан Республикаһының халыҡ артисы, спектаклдең режиссеры Алмас Әмировтың әңгәмәһе бар, ул унда пьесаны яҙыу тарихы тураһында һөйләй: “Был пьесаның донъя күреүенә мин үҙем дә бер ни тиклем сәбәпсе булып торам. Беҙ Башҡортостан Республикаһының йыраҡтағы бер ауылында фильм төшөргәндә, минең менән бер ҡыҙыҡлы хәл булып үтте. Был ауылға күпте күргән ике прапорщик  килеп төштө. Әйтергә кәрәк, ауыл бик төптә, ҡара урман эсендә ята,  унда барып етеүе бик ауыр.
Прапорщиктар - элеккеге афған һуғышында ҡатнашҡан хәрбиҙәр, пистолеттарын аҫып, әрменән икенсе тапҡыр ҡасып ҡайтҡан егет артынан килделәр. Улар киләләр ҙә, егеттең ҡулдарын ҡайырып бәйләп алып китергә ниәт итеп килгән, әммә улар быға тиклем күрмәгән ҡунаҡсылыҡҡа юлығалар – бал балы, тәмле ризыҡ, эсемлектәр, һөйләшеүҙәр... Быларҙың барыһы ла беҙ үҙебеҙ шаһит булдыҡ. Бер ваҡыт иртән, сәғәт биштәр тирәһендә мин ике прапорщиктың ауылса кейенеп алып  егеттең атаһы менән бергә бесән сабыуҙарын күрәм... Һөҙөмтәлә, улар унда өс аҙна йәшәп ташланылар, был урындан бер нисек тә ҡайтып китә алмайҙар, сөнки улар, әйтерһең, ваҡыт һәм арауыҡта юғалып ҡалғандар…».
Башҡорт академия драма театры артистары 12 йыл элек фестивалгә нигеҙ һалған, «Коляда-Театр»ҙың художество етәксеһе Николай Коляданың  «Коляда-Plays» заманса драматургия театр фестиваленең бер өлөшө булып торҙо.

 ","
	Шишәмбе, 13 ноябрь 2018",Яңылыҡтар,Na
https://kulturarb.ru/ba/news/әbjәlildә-mәүlit-yamaletdinovtyң-һajlanma-әҫәrҙәr-2-se-tom-kitaby-bujynsa-konferenciya-uҙғaryldy," Әбйәлилдә Мәүлит Ямалетдиновтың ""Һайланма әҫәрҙәр"". 2-се том китабы буйынса конференция уҙғарылды ",Na,"

Күптән түгел, 8 ноябрҙә Әбйәлил районының Рәхмәт урта мәктәбендә ""Йәйғор"" әҙәби берләшмәһе, төбәктең башҡорт теле һәм әҙәбиәте уҡытыусылары, китапханасылар һәм уҡыусы балалар ҡатнашлығында Мәүлит Ямалетдиндың ""Һайланма әҫәрҙәр"". 2-се том китабы буйынса китап уҡыусылар конференцияһы уҙғарылды. 
""Йәйғор"" әҙәби берләшмәһе ағзалары Фәнүзә Биктимерова, Мәрйәм Сәлмәнова, Фәрзәнә Хамматова, Әлфиә Әбдрәфиҡова, Зөһрә Бәшәрова, Зәһрә Кашаповалар яҙыусының 2-се томына индерелгән ""Ҡотолоу юлҡайҙарын тапманым, ""Бала ҡарға"", ""Ҡорбан"" повестары һәм ""Ҡыҙыл итек"", ""Бүләк"", ""Тартай"", ""Риүәйәт"" һәм башҡа хикәйәләре буйынса бик йөкмәткеле сығыштар яһанылар.
 Әҫәрҙәргә анализ барышында уҡыусылар һәм төбәктән йыйылған халыҡ Мәүлит Ямалетдин әҫәрҙәренең үҙенсәлегенә, образдар системаһына, теленә ҡағылышлы бик күп файҙалы мәғлүмәт белделәр. Конференцияла автор үҙе сығыш яһап, сараны ойоштороусыларға һәм айырыуса сығыш яһаусыларға рәхмәтен белдерҙе, мәктәп коллективына китаптар бүләк итте.
 ","
	Шишәмбе, 13 ноябрь 2018",Яңылыҡтар,Na
https://kulturarb.ru/ba/news/kүrenekle-mәғrifәtse-miftahetdin-aҡmullanyң-tyuғan-kөnөndә-өfөlә-bashҡort-tele-kөnө-bildәlәnә,  Күренекле мәғрифәтсе Мифтахетдин Аҡмулланың тыуған көнөндә Өфөлә Башҡорт теле көнө билдәләнә ,Na,"

Байрам күренекле мәғрифәтсе, шағир, яҡтылыҡ йырсыһы Мифтахетдин Аҡмулланың тыуған көнөндә билдәләнә. Бөтә донъя башҡорттары ҡоролтайы был көндә Өфөгә байрам сиктәрендә үткәрелгән интернет-конкурс еңеүселәрен йыя.
Ҡала һәм район ҡоролтайҙарына иһә Башҡорт теле көнөнә ҡарата мәғариф учреждениеларында лингвистик викториналар, тоталь диктант, конференциялар, Мифтахетдин Аҡмулланың шиғырҙарын йәки әкиәттәр һөйләү буйынса конкурстар үткәрергә тәҡдим ителде.
Сараның төп маҡсаты – балаларҙа башҡорт телен өйрәнеү һәм һаҡлауға ҡыҙыҡһыныу уятыу, халыҡ йолаларына һәм мәҙәниәткә һөйөү тәрбиәләү, тарихи-мәҙәни йолаларҙы һаҡлау, ата-әсәләрҙе башҡорт телен һаҡлау һәм өйрәнеүгә йәлеп итеү, уҡыусыларҙың ижади һәләттәрен асыуға мөмкинлектәр тыуҙырыу.
Башҡорт теле көнөнә ҡарата Бөтә донъя башҡорттары ҡоролтайы бер нисә интернет-конкурс иғлан итә. Социаль видеоролик һәм плакаттар конкурсы башҡорт телен популярлаштырыуға йүнәлтелгән булырға тейеш. Эштәрҙең Башҡортостан Республикаһының ике дәүләт телендә башҡарылыуы мөмкин. Шулай уҡ иң яҡшы башҡорт теле уҡытыусылары, педагогик хеҙмәт ветерандары тураһындағы видеояҙмалар ҙа ҡабул ителә. Теләге булғандар тәржемә өлкәһендә көсөн һынап ҡарай ала. Тәржемәгә әҫәрҙе ойоштороу комитеты тәҡдим итә. Был конкурстарҙа ҡатнашыусыларҙың йәше сикләнмәй, уҡыусылар менән бер рәттән өлкәндәр ҙә ҡатнаша ала.
Уҡыусылар өсөн «Илен һөймәҫ кенә телен һөймәҫ, иле юҡтың ғына теле юҡ» тигән темаға инша конкурсы ҡаралған. «Һаумы, һаумы, әкиәт!» конкурсында балалар баҡсаһы тәрбиәләнеүселәре һәм 1-4 класс уҡыусылары ҡатнаша.
Башҡорт халыҡ әкиәттәрен, башҡорт телендә донъя халыҡтары әкиәттәрен һөйләргә мөмкин. Төркөм менән инсценировкалар күрһәтергә лә була. Интернет-конкурстарға килгән эштәрҙе жюри баһалай, еңеүселәр 14 декабрҙә Өфөгә фестивалгә саҡырыла. Конкурстар тураһында тулыраҡ мәғлүмәтте рәсми төркөмдә ҡарағыҙ: https://vk.com/event173052782
 
В Уфе состоится концерт памяти дирижер
Заһир Исмәғилев исемендәге Өфө дәүләт сәнғәт институтына 50 йыл.

а Заһир Исмәғилев исемендәге Өфө дәүләт сәнғәт институтына 50 йыл.

 ","
	Шишәмбе, 13 ноябрь 2018",Яңылыҡтар,Na
https://kulturarb.ru/ba/news/fәjzi-ғәskәrov-isemendәge-halyҡ-akademiya-bejeүe-ansamble-ҡaramaғynda-balalar-bejeү-studiyaһy-sochiҙan-eңeү-menәn-ҡajtty, Фәйзи Ғәскәров исемендәге халыҡ академия бейеүе ансамбле ҡарамағында балалар бейеү студияһы Сочиҙан еңеү менән ҡайтты ,Na,"

Фәйзи Ғәскәров исемендәге халыҡ академия бейеүе ансамбле ҡарамағында балалар бейеү студияһы асылыуға 10 йыл. Студияла шөғөлләнеүселәр Рәсәй һәм халыҡ-ара кимәлдә абруйлы приздар һәм кубоктар яуларға өлгөргән. Өсөнсө төркөмдә шөғөлләнеүселәр күптән түгел Сочи ҡалаһында ""Ал елкән"" фондының ""Еңеүселәр кубогы""халыҡ-ара конкурсы еңеүсеһе булды.
Рәсәй, Ҡаҙағстан, Эстония нан 700-ләгән конкурсанттар араһынан 60 финалға үткән коллективтар араһында Башҡортостан данын яулаусы үҫмерҙәр иң көслө ун биш конкурсант исемлегендә. Уларҙы өйрәтеүсе педагог-хореограф та иң яҡшыһы тип танылған.
Сочи ҡалаһында үткән ""Ал елкән"" фондының ""Еңеүселәр кубогы"" халыҡ-ара конкурсын ғәскәровсылар түҙемһеҙләнеп көтөп алған. Өсөнсө кесе төркөмдә шөғәлләнгән16 бейеүсе абруйлы бейеү конкурсында ҡатнашып, беренсе дәрәжәле диплом һәм кубок яулай.Төркөмдә тик ҡыҙ балалар ғына. Әммә ҡыҙҙарҙың һәр береһендә бәләкәйҙән үк ярыш сәме, еңеүсе булыу теләге. Алина Шәйәхмәтова ""Болан саҡырыуы"" постановкаһында һәм ""Арагон һунарында""солист булараҡ та үҙ көсөн һынаған. Сочи ҡалаһында үткән яуаплы конкурста юғалып ҡалмаған.
Бәләкәй ғәскәровсылар ҙур уңышҡа оҙайлы һәм эҙмә-эҙлекле репитициялар аша ирешә. Педагог-хореограф стилләштерелгән башҡорт бейеүҙәрен конкурстарға махсус әҙерләй. ""Арагон һунары"" өсөнсөләр репертуарында бер йылдан ашыу. Уңышлы бейеү өс-дүрт ай эсендә сәхнәгә ҡуйылған. Ә ""Болан ауазы"" Сочиҙағы халыҡ-ара конурсы өсөн махсус әҙерләнгән. Ул ни бары бер ай эсендә сәхнәләштерелгән.
8-9 йәшлектәр араһында финалға сыҡҡан 60 бейеү коллективы араһында ғәскәровсыларҙың өсөнсө бәләкәстәр төркөмө беренсе дәрәжәле диплом яулай. Абруйлы жюри кескәй өфөлөләрҙең бейеү техникаһын, таһыллығын һәм образдарҙы асыу маһирлығын юғары баһалаған. Яҡындары ҡеүәтләп, бейеү уҡытыусыһы дәртләндереп торғанда, сая ҡыҙҙар тағы ла етдиерәк һынауҙарҙы ышаныслы үтергә әҙер.
 ","
	Шишәмбе, 13 ноябрь 2018",Яңылыҡтар,Na
https://kulturarb.ru/ba/news/zaһir-ismәғilev-isemendәge-өfө-dәүlәt-sәnғәt-institutyna-50-jyl, Заһир Исмәғилев исемендәге Өфө дәүләт сәнғәт институтына 50 йыл ,Na,"

Заһир Исмәғилев исемендәге Өфө дәүләт сәнғәт институтына 50 йыл. Ошо уңайҙан төрлө саралар, ижади проекттар әҙерләнә. Уҡыу йорто 1968 йылда асылған. Композитор, СССР-ҙың халыҡ артисы, тәүге ректор Заһир Исмәғилев уны ойоштороуға ҙур өлөш индергән. 
Заһир Исмәғилев исемендәге Өфө дәүләт сәнғәт институтына 2003 йылда «академия» — Юғары һөнәри белем биреү федераль дәүләт учреждениеһы — статусы бирелә. Рәсәй Федерацияһы Мәҙәниәт министрлығының 2015 йылдың 8 декабрендәге бойороғона ярашлы академия үҙенең тарихи исемен кире ҡайтарҙы һәм 2016 йылдан «Заһир Исмәғилев исемендәге Өфө дәүләт сәнғәт институты» тигән атама йөрөтә.
Үҙендә консерваторияны, театраль һәм художество вуздарын берләштергән, Башҡортостан өсөн уникаль уҡыу йорто. Шул уҡ ваҡытта академия — Көнсығыш һәм Көнбайыш Европа тенденциялары берләштерелгән, ә Башҡортостан Республикаһының үҙенсәлекле милли мәҙәниәте академик традициялар менән байытылған, Рәсәйҙең төп юғары уҡыу йорттарының береһе.
Сәнғәт институтының биш факультетында 20 кафедра педагогтары 12 һөнәр һәм 19 юғары һөнәри белем буйынса белгестәр әҙерләй. Тәүге йылдарҙан алып бөгөнгә тиклем юғары уҡыу йорто 4000-дән ашыу юғары квалификациялы сәнғәт өлкәһе белгесе әҙерләп сығарҙы.
Институтта 119 штатлы уҡытыусынан — 3 академик, 4 фән докторы, 28 кандидат, 20 профессор, 42 доцент, 3 дәүләт премияһы лауреаты, 12 халыҡ-ара һәм Бөтә Рәсәй конкурстары лауреаты, 47 кеше Рәсәй Федерацияһының һәм Башҡортостан Республикаһының почетлы исеменә лайыҡ булған.
Өфө дәүләт сәнғәт институты структураһында ике концерт залы, күсмә видеоаппаратура, видеокассеталар, күргәҙмә әсбаптары, иллюстрациялы баҫмалар, методик материалдар менән йыһазландырылған уҡыу аудиториялары, дирижерлыҡ итеү буйынса күнекмәләр өсөн махсус кластар, фольклор кабинеты бар, һирәк осрай торған музыка ҡоралдары коллекцияһы музейы, тауыш яҙыу лабораторияһы, компьютер, аудио-видеотехника менән йыһазландырылған музыка тыңлау класы, спорт һәм тренажер залдары бар.
 


 ","
	Шишәмбе, 13 ноябрь 2018",Яңылыҡтар,Na
https://kulturarb.ru/ba/news/һuҡyrҙar-өsөn-bashҡortostan-respublika-mahsus-kitaphanaһynda-talantlybyҙ-bergәlәp-izhadi-konkursy-eңeүselәren-bүlәklәү-tantanaһy-үtәsәk, Һуҡырҙар өсөн Башҡортостан республика махсус китапханаһында “Талантлыбыҙ бергәләп” ижади конкурсы еңеүселәрен бүләкләү тантанаһы үтәсәк ,Na,"

Иртәгә, 13 ноябрҙә Һуҡырҙар өсөн Башҡортостан республика махсус китапханаһында инвалид балалар араһында үткәрелгән “Талантлыбыҙ бергәләп” Республика ижади конкурсы еңеүселәрен бүләкләү тантанаһы үтәсәк.
Конкурстың төп маҡсаты – һаулығы сикле балаларҙы китап мөхитенә яҡынлаштырыу, уҡыуға ихтыяж көсөн үҫтереү.
Конкурста өс номинация билдәләнәсәк:
-“Аҡыл баҫҡыстары” номинацияһы ғаиләлә яратып уҡылған китап тураһында инша, эссе, хикәйә (шиғыр йәки проза формаһында) тәҡдим итте;
-“Бар ғаиләбеҙ менән уҡыйбыҙ” номинацияһына мультимедиялы продукт - буктрейлерҙар (ниндәйҙер китап тураһында һөйләгән, ҙур булмаған видеороликтар), презентациялар әҙерләү ҡаралды;
-“Ғаилә һандығы” номинацияһында ғаилә менән уҡыу өсөн, ҡулдан башҡарылған тактиль китаптар эшләү бирелде.
Конкурста республикабыҙҙың 39 ҡала һәм райондарынан килгән 7 йәштән алып 18 йәшкә тиклемге тормошҡа яраҡлығы сикле 97 бала ҡатнашты.
Тантана 12.00 сәғәттә башлана.
Сара Өфө ҡалаһы, Киров урамы, 47 адресы буйынса уҙғарыла. Транспорт туҡталышы: “Витамин заводы”.

 ","
	Дүшәмбе, 12 ноябрь 2018",Яңылыҡтар,Na
https://kulturarb.ru/ba/news/ҡaҙaҡstanda-bashҡort-akademiya-drama-teatrynyң-eҙlәnem-bәғerem-һine-spektakle-iң-yaҡshy-akterҙar-ansamble-nominaciyaһynda-eңeүse-tip-tanyldy," Ҡаҙаҡстанда Башҡорт академия драма театрының «Эҙләнем, бәғерем, һине...» спектакле «Иң яҡшы актерҙар ансамбле» номинацияһында еңеүсе тип танылды  ",Na,"

Ҡаҙағстан һәм Урта Азия илдәренең VII Халыҡ-ара театр фестивале һөҙөмтәләре буйынса Башҡорт академия драма театрының «Эҙләнем, бәғерем, һине...» спектакле II урынға лайыҡ булды - «Иң яҡшы актерҙар ансамбле» номинацияһында еңеүсе тип танылды һәм 1000 000 тәнкәлек сертификат менән бүләкләнде.
2018 йылдың 30 октябренән 6 ноябренә тиклем Ҡаҙағстан Республикаһының Талдыҡурған ҡалаһында Астананың 20 йыллығына һәм ҡаҙаҡ халҡының дәүләт эшмәкәре Темирбек Жургеновтың тыуыуына 120 йыл тулыуға арналған VII Халыҡ-ара театр фестивале үтте. Фестивалдә Урта Азия илдәре, Рәсәй һәм Европа театрҙары коллективтары ҡатнашты.
Башҡорт академия драма театры «Эҙләнем, бәғерем, һине…» (Т. Миңнуллин) спектакле менән ҡатнашты, актерҙар  Фирғәт Ғарипов һәм Гөлмирә Исмәғилева уйындарына театр белгестәре ҙур баһа бирҙе, «хәҙерге интернет заманында спектаклдәр менән шаҡ ҡатырып булмай, ә шулай ҙа мин башҡорт театры спектакле барғанда бер тапҡыр ҙа фейсбукка инеп ҡараманым… Тимәк, һеҙҙең спектакль минең иғтибарымды һәр ваҡыт йәлеп итеп торҙо, бик юғары кимәлдә уйнанығыҙ, афарин, дуҫтарым!» – тип спектакль тураһында фекере менән бүлештеләр тәнҡитселәр.
Фестивалдә ҡатнашҡан театр тәнҡитсеһе Лаша Чхартишвилиның «Современные театры стран Центральной Азии в Талдыкоргане» сайтындағы мәҡәләһендә беҙҙең спектакль тураһында ла яҙа: «Мәжит Ғафури исемендәге Башҡорт академия драма театрының Туфан Миңнуллин пьесасы буйынса Азат Нәҙерғолов сәхнәләштергән «Эҙләнем, бәғерем, һине…» спектакле беҙҙең өсөн көтөлмәгән сюрприз булды. Спектакль хореография миниатюраһы (хореограф Ольга Даукаева) менән башлана. Йәш, бөтөнләй һау һәм һөйкөмлө ҡыҙ бик яҡшы бейей, спектакль башлана, һәм һин героиняның бейеүенең (Нурсинәнең) тормошҡа ашмаҫлыҡ хыялы булыуын аңлайһың, сөнки ул мөмкинлектәре сикләнгән кеше һәм коляскала хәрәкәт итә. Актриса Гөлмирә Исмәғилева баштан уҡ тамашасыларҙа үҙ персонажына ҡарата йәлләү хисе түгел, ә мөхәббәт тыуҙыра.
Актриса, яҡшы пластикаларҙан тыш, эске тойғоларын күрһәтә белә, уның башҡарыуында иреклек, ғәҙеллек, ябайлыҡ бар - быларҙың барыһы ла профессионаллек иҫәбенә ирешелә. Осраҡлы рәүештә  ҡыҙ Рәхимйән менән таныша, һәм ул да мөмкинлектәре сикләнгән кеше булып сыға, улар араһында хистәр ҡабына, интрига килеп сыға һәм тамашасы спектаклдәге ваҡиғаларҙың нисек үҫәсәген көтә. Рәхимйән ролен башҡарусы Фирғәт Ғарипов башта уҫал, тупаҫ, килбәтһеҙ, агрессив, маньякка оҡшаған, эскелек менән  мауыҡҡан, уның агрессияһы билдәле һәм аңлайышлы. Әммә аҙаҡ, ул Нурсинәгә виртуаль ғашиҡ булғандан һуң, барыһы ла үҙгәрә».







 ","
	Дүшәмбе, 12 ноябрь 2018",Яңылыҡтар,Na
https://kulturarb.ru/ba/news/franciyala-uҙғarylғan-ҡatyn-ҡyҙ-ҡuldary-menәn-halyҡ-ara-kүrgәҙmәһendә-bashҡortostan-isemenәn-gүzәl-bagaeva-syғysh-yaһany," Францияла уҙғарылған ""Ҡатын-ҡыҙ ҡулдары менән"" халыҡ-ара күргәҙмәһендә  Башҡортостан исеменән Гүзәл Багаева сығыш яһаны ",Na,"

Ағымдағы йылдың 3-4 ноябрендә Францияның Страсбург ҡалаһында ""Ҡатын-ҡыҙ ҡулдары менән"" тип аталған халыҡ-ара форум үтте. Мәртәбәле форумда Башҡортостан исеменән Гүзәл Багаева сығыш яһаны һәм фестивалдең сертификатына лайыҡ булды.
-Францияға ҡатын-ҡыҙ биҙәүестәре коллекцияһын алып барҙым. Халҡыбыҙҙың бай биҙәү-ҡулланма сәнғәте өлгөләрен һәм заманса стилләштерелгән биҙәүестәрҙе күрһәтергә теләнем, ти ул.
Сара донъя ҡатын-ҡыҙҙары араһында ижади һәм рухи мөхит булдырыу маҡсатында ойошторолдо. Фестиваль барышында эшҡыуарлыҡ мәсьәләләре буйынса көнүҙәк һорауҙар күтәрелде.
Халыҡ-ара кимәлдәге фестивалгә илдең барлыҡ төбәктәренән оҫта ҡуллы ханымдар йыйылғайны. Сарала Франция, Хорватия, Саха Якутия илдәренән, Мәскәү, Екатеринбург, Новосибирск, Омск ҡалаларынан, Курган, Тюмень, Самара өлкәһенән алтын ҡуллы ханымдар ҡатнашты.
Фестиваль ысынында Рәсәй Федерацияһында йәшәүсе төрлө халыҡ вәкилдәренең ҡулланма сәнғәт өлгөләре менән таныштыра алды.
Форумда төрлө конфессиялы ҡатын-ҡыҙҙарҙы берләштереүсе уникаль майҙансыҡ ойошторолдо, ҡатын-ҡыҙҙарға социаль яҡтан активыраҡ булырға өндәне.  
-Рәсәйҙә етештерелгән тауарҙарҙы сит ил баҙарына сығарыу өсөн ҙур бер этәргес көс булды был форум.Төрлө стилдә кейем етештереүсе дизайнерҙар менән танышырға, аралашырға насип булды миңә, башҡорт ҡатын-ҡыҙҙарының аҫыл хазинаһы һаналған- биҙәүестәрҙе халыҡ-ара кимәлгә сығара алыуыма мин сикһеҙ шатмын, ти Гүзәл Миҙхәт ҡыҙы.
Фестиваль һөҙәмтәһе булып форумда ҡатнашыусы ханымдар тураһында тулы мәғлүмәт тупланған,өс телдә нәшер ителгән каталог донъя күрҙе.
 
 ","
	Дүшәмбе, 12 ноябрь 2018",Яңылыҡтар,Na
https://kulturarb.ru/ba/news/milli-simfonik-orkestrҙy-artur-nәziullin-etәklәne, Милли симфоник оркестрҙы Артур Нәзиуллин етәкләне ,Na,"

Башҡортостан республикаһы Милли симфоник оркестрында яңы етәксе. Был вазифаны ваҡытлыса башҡарыусы итеп билдәле музыкант-кларнетсы, Башҡортостандың атҡаҙанған артисы Артур Нәзиуллин тәғәйенләнде.
Нәзиуллин Артур Искәндәр улы— Рәсәй музыканты, кларнетсы. Башҡортостан Республикаһының атҡаҙанған артисы һәм Шәйехзада Бабич исемендәге йәштәр дәүләт премияһы лауреаты — донъяла Башҡортостан мәҙәниәтенең абруйын күтәреүгә индергән өлөшө өсөн (2012—2013), халыҡ-ара конкурстар лауреаты. Рәсәй Федерацияһы Мәҙәниәт министрлығының һәм Мәскәү дәүләт академия филармонияһының «Звезды XXI века» программалары солисы, Мәскәү өлкә филармонияһы солисы, Башҡортостан Республикаһындағы Владимир Спиваковтың йәштәр талантын һәм профессиональ оҫталығын үҫтереүгә булышлыҡ итеүсе хәйриә фонды директоры, Рәсәй Федерацияһы Президентының һәм Башҡортостан Республикаһы башлығы грантына эйә.
Кларнетсылар халыҡ-ара ассоциацияһының бойондороҡһоҙ статистика мәғлүмәттәре буйынса, Артур Нәзиуллин яңы быуын донъя кларнетсыларының иң перспективалылары араһына инә.
 ","
	Дүшәмбе, 12 ноябрь 2018",Яңылыҡтар,Na
https://kulturarb.ru/ba/news/sankt-peterburgta-halyҡ-ara-mәҙәniәt-forumy-uҙғaryla, Санкт-Петербургта Халыҡ-ара мәҙәниәт форумы уҙғарыла  ,Na,"

Тиҙҙән 14-17 ноябрҙә Санкт-Петербургта VII Халыҡ-ара мәҙәниәт форумы уҙғарыла. Сара барышында Башҡортостан Республикаһы һәм күләмле мәҙәни ваҡиға — VI Бөтә донъя фольклориадаһы менән таныштырыу сараһы ойошторола. Башҡортостан Республикаһының презентацияһы 15 ноябргә билдәләнгән һәм Эрмитаждың Төп штабында уҙғарыла.
Проекттың маҡсаты — форум ҡунаҡтарын илдең алдынғы төбәктәренең береһе менән таныштырыу, республика имиджын халыҡ-ара саралар үткәреү өсөн ҙур мәҙәни һәм инфраструктура ҡеүәтенә эйә субъект булараҡ нығытыу.
Форумда халыҡ-ара һәм Бөтә Рәсәй конкурстары лауреаты Линар Дәүләтбаев етәкселегендә республиканың Милли халыҡ уйын ҡоралдары оркестрының сығыш яһауы көтөлә.
Оркестр заманса милли программа тәҡдим итә. Оркестр менән бергә Башҡорт дәүләт филармонияһы артистары — халыҡ-ара һәм республика конкурстары лауреаттары Марсель Ҡотоев һәм Евгений Чугаев сығыш яһаясаҡ.
 ","
	Дүшәмбе, 12 ноябрь 2018",Яңылыҡтар,Na
https://kulturarb.ru/ba/news/bөgөn-bashҡort-dәүlәt-filarmoniyaһynda-ejәnsura-rajony-syғysh-yaһaj, Бөгөн Башҡорт дәүләт филармонияһында Ейәнсура районы сығыш яһай ,Na,"

Бөгөн, 9 ноябрҙә  Хөсәйен Әхмәтов исемендәге Башҡорт дәүләт филармонияһында Башҡортостан Республикаһы ойошторолоуға 100 йыл тулыуға арналған ""Башҡортостан тарихи биттәре"" муниципаль берәмектәр араһында халыҡ ижады фестиваль-марафон сиктәрендә Ейәнсура районы сығыш яһай.
Ейәнсура районында тыуып үҫкән, тамырҙары ошо районға барып тоташҡан һәр милләт вәкилдәрен осрашыуға саҡырабыҙ.
Башҡорт дәүләт филармонияһы сәхнәһендә райондың иң яҡшы ижади коллективтары сығыш яһаясаҡ, фойела милли ризыҡтар һәм сувенирҙар, сәнәғәт ойошмалары тауарҙары күргәҙмәһе, Ейәнсураның данлы үткәне һәм бөгөнгөһөнә арналған экспозиция тәҡдим ителәсәк.
Сараға рәхим итегеҙ, башлана 18.00 сәғәттә, инеү бушлай.
Ейәнсура районы — Башҡортостандың көньяғында урынлашҡан, Ырымбур өлкәһе менән сиктәш.
Район Йылайыр яҫы таулығының көнбайыш өлөшөндә ята, рельефы мередиональ убалар, тауҙар теҙмәһе менән бүленгән. Ер аҫтында нефть, ҡом, эзбизташ, доломит запастары табылған. Климаты континенталь һәм етерлек булмаған дымлы. Оло Эйек, Оло Һүрәм, Кесе Һүрәм, Әселе, Ҡаҫмарт, Ҡороюл, Өҫкәлек йылғалары аға. 1930 йылдың 20 авгусында Йылайыр кантонынан бүленеү һөҙөмтәһендә барлыҡҡа килгән.
 
 ","
	Йома, 09 ноябрь 2018",Яңылыҡтар,Na
https://kulturarb.ru/ba/news/tujmazyla-oҙon-kөj-tөbәk-ara-bashҡort-halyҡ-jyry-konkursy-bashlandy, Туймазыла «Оҙон көй» төбәк-ара башҡорт халыҡ йыры конкурсы башланды ,Na,"

Бөгөн, 9 ноябрҙә «Оҙон көй» төбәк-ара башҡорт халыҡ йыры конкурсы башланды.
Маҡсаты — һәләтле халыҡ башҡарыусыларын асыҡлау һәм пропагандалау, оҙон көйҙө башҡарыуҙы тергеҙеү һәм үҫтереү, урындағы башҡорт йыр фольклорын тергеҙеү. Конкурста махсус вокаль белеме булмаған теләгән һәр кем ҡатнаша ала. Ижади бәйгелә ҡатнашыусылар өсөн йәш сикләүе лә юҡ. Конкурс 16 йәшкә тиклемгеләр, 16-60 йәшлектәр һәм 60 йәштән өлкәндәр араһында ике турҙа уҙғарыла. 16 йәшкәсә ҡатнашыусылар ике турҙа ла үҙҙәре һайлаған йырҙы башҡара. Ҡалған конкурсанттар мотлаҡ башҡарылырға тейеш йырҙар: «Урал», «Буранбай», «Ашҡаҙар», «Сибай». Ҡатнашыусының теләге буйынса йыр башҡорт халыҡ йыр классикаһы әҫәре йәки башҡарыусының тыуған төйәгендәге башҡорт йыр фольклоры өлгөһө булыуы мөмкин.
Конкурсты ойоштороусылар — Башҡортостан Республикаһының Мәҙәниәт министры, Республика халыҡ ижады үҙәге һәм Туймазы районы хакимиәте.
Иң оҫта башҡарыусыға Гран-При ҡаралған. ""Оҙон көй"" бәйгеһе тәүге  тапҡыр  1997 йылда  ойошторолғайны,  2001 йылдан  төбәк-ара  статусы  алды. 
Конкурсҡа республиканан ғына түгел, ә Рәсәйҙең башҡа төбәктәренән дә ҡатнашыусылар килә. Йәш сикләүе юҡ, еңеүселәр һәр төркөмдә айырым билдәләнә, - ти республика халыҡ ижады үҙәгенең бүлек етәксеһе Эльвира Әхмәтйәнова.
 ","
	Йома, 09 ноябрь 2018",Яңылыҡтар,Na
https://kulturarb.ru/ba/news/tanylғan-shaғir-әshәl-әhmәt-huzha-vafat-buldy, Танылған шағир Әсхәл Әхмәт-Хужа вафат булды ,Na,"

Танылған шағир һәм тәржемәсе, Рәсәйҙең һәм Башҡортостандың Яҙыусылар союзы ағзаһы, Рәсәйҙең һәм Башҡортостандың атҡаҙанған мәҙәниәт хеҙмәткәре, әҙәби премиялар лауреаты Әсхәл Әхмәт-Хужа (Әсхәл Әбүталип улы Әхмәтҡужин) яҡты донъяларҙы ташлап киткән. Мәрхүмдең туғандарының һәм яҡындарының ауыр ҡайғыһын уртаҡлашабыҙ. Һуңғы юлға оҙатыу 10 ноябрь көнө иртән Әбйәлил районының Асҡар ауылының Горная урамы, 50А адресы буйынса үтәсәк.
Әхмәтҡужин Әсхәл Әбүталип улы 1942 йылдың 24 июнендә Әбйәлил районы Амангилде ауылында тыуған. Ауылдарында урта мәктәпте тамамлай. Унан һуң Стәрлетамаҡ педагогия институтында белем ала. 1965—1985 йылдарҙа «Ағиҙел» журналында әҙәби хеҙмәткәр, бүлек мөдире, мөхәррир урынбаҫары, яуаплы сәркәтип вазифаларын башҡара. Мәскәүҙә Юғары әҙәби курстар тамамлап ҡайта, Башҡортостан Яҙыусылар союзында эшләй. 1996 йылдан Әбйәлил районы башҡорттары ҡоролтайының башҡарма комитеты рәйесе. 
1970 йылдан — СССР Яҙыусылар союзы, 1983 йылдан КПСС ағзаһы. 30-лап китап авторы. 
Әсхәл Әхмәт-Хужа 2015 йылда балалар һәм үҫмерҙәр өсөн әҙәбиәт, сәнғәт өлкәһендәге Һәҙиә Дәүләтшина исемендәге республика дәүләт премияһына лайыҡ була. 
 ","
	Йома, 09 ноябрь 2018",Яңылыҡтар,Na
https://kulturarb.ru/ba/news/jөrәk-һүҙe-shiғriәt-bajramyna-әҙerlek-bara," ""Йөрәк һүҙе"" шиғриәт байрамына әҙерлек бара ",Na,"

Башҡортостан юлдаш телеканалының ""Йөрәк һүҙе"" бәйгеһе финалына  12 пар сыҡты.
Ялҡынлы һүҙ оҫталарын СМС ярҙамында телевизор ҡараусылар һайланы. Ҡатнашыусылар өсөн бөтәһе 17500 -ҙән ашыу кеше тауыш биргән. Быйыл төп приз - автомобилдән тыш, беренсе һәм икенсе урындар өсөн аҡсалата премия һәм тамашасы һөйөүе номинацияһы ҡаралған.
""Йөрәк һүҙе"" проекты авторы Наилә Сәфәрғолова әйтеүенсә, беренсе урынға – автомобиль. Икенсе урынға 200 һум аҡса, өсөнсө урынға – 100 мең һум биреләсәк, ти.
Ҡатнашыусылар араһында республиканың төрлө райондары вәкилдәре. Әле конкурсанттар шиғырға тап булған образды һайлай, музыка, костюмдар өҫтөндә эшләй. Финалистар исемлегендә тамашасыға яҡшы таныш шәхестәр ҙә, әле ижад юлын башлап ҡына торған йәш һүҙ оҫталары ла бар. Бәйгенең финалы 17 декабрҙә Башҡорт дәүләт опера һәм балет театрында үтә.
 ","
	Йома, 09 ноябрь 2018",Яңылыҡтар,Na
https://kulturarb.ru/ba/news/stәrletamaҡ-bashҡort-drama-teatrynda-premera, Стәрлетамаҡ башҡорт драма театрында премьера ,Na,"

Был юлы ижади коллектив билдәле һүҙ оҫтаһы Михаил Задорновтың әҫәренә мөрәжәғәт иткән. Театр репертуары ""Килдең, киттең - хуш, байғош"" комедияһы менән тулыланды. Уны режиссер Айҙар Зарипов сәхнәләштергән.
Иҫегеҙгә төшөрәбеҙ, Айҙар Зарипов быға тиклем Мөнир Ҡунафиндың ""Люксембургҡа барып ҡайтҡансы..."" спектаклен сәхнәгә сығарғайны. Был ижад емеше менән ул Башҡортостан театр эшмәкәрҙәре союзының ""Иң яҡшы режиссер эше"" номинацияһында еңеү яуланы.
Яңы сәхнә әҫәре лә үҙенсәлекле. Ул Михаил Задорновтың юмор аша ижад ителгән тормошон күҙ алдына баҫтыра. Авторҙың мәрәкәһе һәр заманда ла халыҡсан һәм көнүҙәк булыуы менән алдыра, ти ижади коллектив.
Ҡуйыусы-режиссер Айҙар Зарипов әйтеүенсә, сатирик Михаил Задорновтың автобиографияһынан сыҡҡан был  спектакль. Пьессаның үҙе яҡшы тамамланһа ла, беҙ уның финалын Задорновтың тормошона яҡынайтып үҙгәрттек.
 ","
	Йома, 09 ноябрь 2018",Яңылыҡтар,Na
https://kulturarb.ru/ba/news/respublikala-sәnғәt-berlәshterә-isemle-sara-үtte," Республикала  ""Сәнғәт берләштерә"" исемле сара үтте ",Na,"

Республика быйыл да Бөтә Рәсәй акцияһына ҡушылды. Сираттағы сара ""Сәнғәт берләштерә"" исеме аҫтында үтте. Йыл да меңдәрсә кешене йыйған тамаша төрлө быуын вәкилдәре өсөн генән түгел, сәнғәтте үҫтереү, мәҙәни тәрбиә алыу йәһәтенән дә отошло.
Уҙған быуат һүҙ оҫталарынан айырмалы, әлегеһе гитара ҡылдарын сиртеп, социаль һәм йәмғиәт өлкәһе проблемаларын һөйләй. Башҡорт бард мәҙәниәте һуңғы йылдарҙа киң яҡлы үҫеш алды, хатта балалар араһында ла ҡыҙыҡһыныусылар күп
 Михаил Нестеров исемендәге Башҡорт дәүләт художество музейы донъя сәнғәтенә сәйәхәт ойоштороуҙан тыш, теләге булған һәр кемде ошо өлкәлә үҙен һынап ҡарарға саҡырҙы. Балалар өсөн оҫталыҡ дәрестәре үткәрелде. Улар балсыҡтан төрлө һауыт-һаба әүәләп, эбру сәнғәте нескәлектәренә төшөндө.
Артабан музей залдары буйлап үҙенсәлекле көй-моңдар ағылды.
 ","
	Йома, 09 ноябрь 2018",Яңылыҡтар,Na
https://kulturarb.ru/ba/news/bash-ҡalala-shәjehzada-babichҡa-һәjkәl-ҡujylasaҡ, Баш ҡалала Шәйехзада Бабичҡа һәйкәл ҡуйыласаҡ ,Na,"

Башинформ» мәғлүмәт агентлығы хәбәр итеүенсә, Өфөлә күренекле башҡорт шағиры һәм йәмәғәт эшмәкәре Шәйехзада Бабичҡа һәйкәл барлыҡҡа килә. 
Мәҙәниәт министрлығы иң яҡшы бюст проектын эшләүгә конкурс иғлан итте.
Һәйкәлде Киров урамында, «Башҡортостан» дәүләт концерт залы эргәһендәге биләмәлә ҡуялар.
Конкурста ҡатнашыуға ғаризаларҙы, проекттарҙы, аңлатма яҙмаларын, график материалдарҙы һәм смета-финанс иҫәптәрен авторҙар 2019 йылдың 28 ғинуарынан ҡалмай Октябрь проспекты, 148 адресы буйынса Башҡортостан Республикаһының Рәссамдар союзына тапшырырға тейеш. Тел. 8 (347) 284-42-47.
Конкурстың шарттары менән «Рәсәйҙең Рәссамдар союзы» бөтә Рәсәй ижади иҡжтимағи ойошмаһының Башҡортостан Республикаһы Төбәк бүлексәһе сайтында танышырға мөмкин.

 ","
	Йома, 09 ноябрь 2018",Яңылыҡтар,Na
https://kulturarb.ru/ba/news/kөlkө-shou-estrada-miniatyuralary-teatry-өr-yaңy-tamasha-tәҡdim-itә, «Көлкө-шоу» эстрада миниатюралары театры өр-яңы тамаша тәҡдим итә ,Na,"

24 ноябрҙә  «Көлкө-шоу» эстрада миниатюралары театры өр-яңы тамаша әҙерләй.Республикабыҙ ҡала-райондары сәхнәләрен гөрләткән коллектив Хөсәйен Әхмәтов исемендәге Башҡорт дәүләт филармонияһының 80-се ижад миҙгелендә «Ҡыҙыҡ был тормош» исемле премьераһын тәҡдим итә.
 Программала билдәле актер, Башҡортостандың халыҡ артисы Алмас Әмиров, күптән инде тамашасылар һөйөүен яулаған юмор оҫтаһы Фаяз Йәнтүрин һәм үҙенсәлекле проекттар авторы, режиссер Миңзәлә Яхина ижад иткән миниатюралар, көләмәстәр урын алған. 
Ҡыҙыҡлы ла, мәҙәкле һәм ҡыҙғаныслы күренештәргә бай тамашаның режисеры - Миңзәлә Яхина.
   Белеүегеҙсә, күптән түгел генә барлыҡҡа килгән «Көлкө-шоу» эстрада миниатюралары театры  составында береһенән-береһе талантлы, маһир артистар ижад итә.  Улар араһында нәфис һүҙ оҫталары  Ғәлиә Тимербулатова, Зөлфиә Әхмәтова, Альбина Фәйзуллина, Башҡортостандың атҡаҙанған артисы, билдәле йырсы Рәмил Хәзиев һәм музыкант-баянсы Илшат Фәтихов. Төркөм менән Фаяз Йәнтүрин етәкләй. Әйткәндәй, ижад юлын ул «Ҡыҙыҡ-Мәҙәк» көлкө театрында башлай һәм унда ун биш йыл буйына ең һыҙғанып ижад итә.
   Шәмбе кисендә көндәлек тормош мәшәҡәттәренән бер аҙ арынып, йәнләнеп, кәйефтәрҙе күтәреп, рәхәтләнеп күңел асырға рәхим итегеҙ!
 ","
	Кесе йома, 08 ноябрь 2018",Яңылыҡтар,Na
https://kulturarb.ru/ba/news/өfөlә-iҙel-bashҡort-һәm-tatar-jyry-festivale-үtә, Өфөлә «Иҙел» башҡорт һәм татар йыры фестивале үтә ,Na,"

16 һәм 17 ноябрҙә «Башҡортостан» дәүләт концерт залында  Халыҡ-ара башҡорт һәм татар йыры фестиваль-конкурсы уҙғарыла.
Фестивалдең географияһы йылдан-йыл киңәйә,   быйыл Башҡортостандан, Татарстандан, Мәскәү, Ульяновск, Һарытау, Волгоград, Ырымбур, Һамар өлкәләренән, Ҡырым Республикаһынан һәм хатта Ҡытайҙан ҡатнашыусылар йыйыласаҡ.
Быйылғы фестивалдә 36 йырсы ҡатнаша, улар араһында ике коллектив бар. Конкурстың икенсе этабында килгән аудио һәм видеоматериалдар йомғаҡтары буйынса ғаризаларҙы ситтән тороп һайлау туры була. Өсөнсө этап 16 ноябргә билдәләнгән.
17 ноябрҙәге гала-концертта быйылғы лауреаттар, конкурстың жюри ағзалары, шулай уҡ «Иҙел» фестиваленең уҙған йылдарҙағы лауреаттары ҡатнаша. Конкурстың абруйлы ҡунаҡтары араһында: Иҙрис Ғәзиев, Флүрә Килдейәрова, Зилә Сөнәғәтуллина, Илһам Вәлиев, Зилиә Бәхтиева, Рәфис һәм Алмас Сирусиндар, Нурзидә Абизова.
Конкурста профессиональ йәш башҡарыусылар ҡатнаша. Артистар түбәндәге номинацияларҙа сығыш яһай: башҡорт халыҡ һәм эстрада йыры, татарса йыр өсөн дә шулай, «Автор-башҡарыусы», «Вокаль ансамбле», «Академик йыр». Ике йыл элек махсус булдырылған балалар номинацияһы ҙур популярлыҡ менән файҙалана.
 ","
	Кесе йома, 08 ноябрь 2018",Яңылыҡтар,Na
https://kulturarb.ru/ba/news/bashҡortostan-dәүlәt-koncert-zalynda-bildәle-muzykant-һәm-jyrsy-rәsүl-ҡarabulatov-yubilej-kisәһen-uҙғara, «Башҡортостан» дәүләт концерт залында билдәле музыкант һәм йырсы Рәсүл Ҡарабулатов юбилей кисәһен уҙғара ,Na,"

Легендар «Карауанһарай» фолк-рок төркөмө солисы, Башҡортостандың халыҡ артисы, Ш.Бабич исемендәге дәүләт йәштәр премияһы лауреаты Рәсүл Ҡарабулатов үҙенең юбилей кисәһенә саҡыра. 10 ноябрҙә «Башҡортостан» дәүләт концерт залында ҙур концерт була.
 Концертта бер нисә быуын тамашасылар яратып өлгөргән йырҙар яңыса, яңы аранжировкалар менән яңғырай. Улар — «Порт Артур», «Һылыуым», «Сайҡалалар кәмәләр», «Бөрлөгәнем», «Һағыныу йыры», «Һайра, һандуғасым», «Беззең ил», «Моңло курай», «Ел, ерәнем». Һуңғы йылдарҙа ижад ителгән бик күп йырҙар — «Урал» бәйете, «Дунай», «Миҙгелдәр».
Икенсе бүлектә артистың ижадташ дуҫтары сәхнәгә сыға, улар араһында — татар эстрадаһы йондоҙо Салауат Фәтхетдинов, Башҡорт драма театрының күренекле актеры Фидан Ғафаров, башҡорт эстрадаһы йондоҙҙары Нәзифә Ҡадирова, Артур Туҡтағолов, Миңзифа Исҡужина, Ләйсән Шәрипова. «Карауанһарай» төркөмөнөң һәм Стәрлетамаҡ бейеү театрының сығышын күрергә мөмкин.
Концертта шулай уҡ артистың улы менән ҡыҙы: бейеүсе Ильяс Ҡарабулатов, Санкт-Петербургтан йырсы Гөлнур Ҡарабулатова ҡатнаша.
Рәсүл Рафиҡ улы Ҡарабулатов 1968 йылдың 18 мартында Ейәнсура районы Урта Муйнаҡ ауылында тыуған.
1987 йылда Өфө сәнғәт училищеһының ҡурай класын, аҙаҡ — Заһир Исмәғилев исемендәге Өфө дәүләт сәнғәт институтының театр факультетын тамамлай. Уҡыу барышында ике йыл СССР Ҡораллы Көстәрендә хеҙмәт итеп ҡайта.
1994—1996 йылдарҙа Башҡортостан Республикаһы Мостай Кәрим исемендәге милли йәштәр театрында эшләй.
1998—1999 йылдарҙа «Башҡортостан» ДТРК-ның «Таныш булмаған таныштар» һәм «Таныш булмаған таныштар-2» музыкаль телефильмдәрендә төп ролдәрҙе башҡара. «Башҡортостан» киностудияһында нәфис фильмдәрҙә төп ролдәрҙә уйнай: Ҡурамша Йәнбирҙин («Сөмбөлдөң етенсе йәйе», 2002 йыл), Мәрәһим («Оҙон-оҙаҡ бала саҡ», 2003 йыл).
2006 йылда Рәсүл Ҡарабулатов Өфө ҡалаһындағы ""Дуҫлыҡ Йорто""ноң директоры итеп тәғәйенләнә, 2007 йылдан ул — Башҡортостан Республикаһының «Конгресс-холл» дәүләт унитар предприятиеһының генераль директоры.
2010 йылдың декабренән 2014 йылдың февраленә тиклем Рәсүл Рафиҡ улы — Хөсәйен Әхмәтов исемендәге Башҡорт дәүләт филармонияһының директоры.
 









 ","
	Кесе йома, 08 ноябрь 2018",Яңылыҡтар,Na
https://kulturarb.ru/ba/news/ҡazanda-kүrenekle-bejeүse-һәm-baletmejster-rudolf-nurievҡa-һәjkәl-asylғan, Ҡазанда күренекле бейеүсе һәм балетмейстер Рудольф Нуриевҡа һәйкәл асылған ,Na,"

“Татинфрм” мәғлүмәт агентлығы хәбәр итеүенсә,  күптән түгел 7 ноябрҙә М. Жәлил исемендәге Ҡазан опера һәм балет театры эргәһендәге скверҙа күренекле бейеүсе һәм балетмейстер Рудольф Нуриевҡа рәсми рәүештә һәйкәл асылған. Сарала скульптура авторы Зураб Церетели ҡатнашҡан.
Алдан хәбәр итеүебеҙсә, Өфөлә бөйөк яҡташыбыҙҙың исеме мәңгеләштереләсәк. Һәйкәлде Зәки Вәлиди урамында, Социнвестбанк янында ҡуйыу күҙаллана. 
Рудольф Нуреев — совет, британ һәм француз балет артисы һәм балетмейстеры, Киров исемендәге Ленинград опера һәм балет театры солисы. 1961 йылда труппаның Париждағы гастролдәре тамамланғас, сәйәси һыйыныу урыны һорай. 1941 йылда Рудольф әсәһе менән Башҡорт АССР-ына эвакуациялана. Өфөләге балалар фольклор ансамблендә бейей башлай, Мәҙәниәт һарайында шөғөлләнә.
Өфөлә Башҡорт хореография колледжы һәм 1993 йылдан Башҡорт опера һәм балет театры сәхнәһендә уҙғарылған Халыҡ-ара балет сәнғәте фестивале, шулай уҡ ҡала урамдарының береһе Рудольф Нуриевтың исемен йөрөтә. Башҡорт опера һәм балет театрында Рудольф Нуриев музейы булдырылған. Шулай уҡ ҡалала бейеүсе хөрмәтенә мемориаль таҡтаташ һәм барельеф ҡуйылған.
 ","
	Кесе йома, 08 ноябрь 2018",Яңылыҡтар,Na
https://kulturarb.ru/ba/news/bashҡort-akademiya-drama-teatry-kolyada-plays-hii-halyҡ-ara-teatr-festivalenә-yullana,       Башҡорт академия драма театры «КОЛЯДА-PLAYS» ХII халыҡ-ара  театр фестиваленә юллана ,Na,"

9 ноябрҙә  Башҡорт академия драма театры  Ангиза Ишбулдина пьесаһы буйынса ҡуйылған «Баллы, тирәкле Балтирәк» спектакле «КОЛЯДА-PLAYS» ХII Халыҡ-ара театр фестиваленә юллана. Спектаклдең режиссеры – Алмас Әмиров. Фестиваль ноябрҙең 5-нән 15-нә тиклем Екатеринбург ҡалаһында уҙғарыла. Быйылғы фестиваль афишаһында - утыҙ ете сәхнә әҫәре. Башҡорт академия драма театры Екатеринбургтың «Щелкунчик» балет театрында 10 ноябрь көнө сығыш яһаясаҡ.
Быға тиклем дә театр 2016 йылда «КОЛЯДА-PLAYS» Х Халыҡ-ара театр фестивалендә ҡатнашты. Актер Руслан Хайсаров йәш драматург Ярослава Пулиновичтың пьесаһы буйынса ҡуйылған «Йәнем, иртәгә яңы көн тыуыр» спектаклендәге Альберт роле өсөн «Иң яҡшы ир-егет роле» номинацияһында еңеүсе булды. Шулай уҡ, 2017 йылда «КОЛЯДА-PLAYS» ХI Халыҡ-ара театр фестивалендә «Хыялға ҡаршы» спектакле тәҡдим ителде. Илсур Ҡаҙаҡбаев «Иң яҡшы режиссер эше» номинацияһында призға лайыҡ булды.
 ","
	Кесе йома, 08 ноябрь 2018",Яңылыҡтар,Na
https://kulturarb.ru/ba/news/өfөlә-bashҡortostan-teatr-eshmәkәrҙәre-soyuzynyң-80-jyllyҡ-yubilejyna-arnalғan-olo-bajram-үtte, Өфөлә Башҡортостан театр эшмәкәрҙәре Союзының 80 йыллыҡ юбилейына арналған оло байрам үтте ,Na,"

Кисә, 29 октябрҙә Б.Йосопова исемендәге актерҙар йортонда Башҡортостан театр эшмәкәрҙәре Союзы 80 йыллыҡ юбилейына арналған оло байрам үтте. 
Республикабыҙҙың бөтә театрҙары ҡатнашлығындағы байрам күтәренке рухта барҙы. Был көндө Театр Эшмәкәрҙәре Союзын Башҡортостан Республикаһы мәҙәниәт министры Әминә Шафиҡова, Рәсәй театр эшмәкәрҙәре союзы рәйесе урынбаҫары Александр Еремеев, Татарстан театр эшмәкәрҙәре союзы рәйесе урынбаҫары, М.Сәлимжәнов исемендәге Актерҙар йорто директоры Эльмира Фәтхуллина, Башҡортостан кинематографистар союзы рәйесе Фәрит Ғәбитов ҡотланылар.
Республикабыҙҙың театр ойошмаһында бөтәһе 429 СТД вәкиле иҫәпләнә. Барлыҡ театрҙарҙы берләштергән байрам иҫтәлеккә фотоға төшөү менән тамамланды.

 ","
	Шишәмбе, 30 октябрь 2018",Яңылыҡтар,Na
https://kulturarb.ru/ba/news/sibaj-koncert-teatr-berekmәһe-kollektivy-25-jyllyҡ-yubilejy-uңajynan-ҙur-koncert-programmaһy-menәn-syғysh-yaһany, Сибай концерт-театр берекмәһе коллективы 25 йыллыҡ юбилейы уңайынан ҙур концерт программаһы менән сығыш яһаны ,Na,"

Сибай концерт-театр берекмәһе коллективы Өфөлә һәм республикабыҙҙың башҡа эре ҡалаларында үҙенең 25 йыллыҡ юбилейы уңайынан ҙур концерт программаһы менән сығыш яһап ҡайтты. 
Концерт залдарының тулы булыуы, тамашасыларҙың ихлас алҡыштары һәм йылы рәхмәт һүҙҙәре артистарҙың күңеленә ҡанат ҡуйҙы, яңы үрҙәргә дәртләндерҙе, ти берекмәнең артистары.
“Башҡортостан” дәүләт концерт залында үткән концертты республикабыҙҙың һәм Өфө ҡалаһының абруйлы шәхестәре, мәртәбәле етәкселәре лә тамаша ҡылды. 
Башҡортостан Республикаһының Мәҙәниәт министры Әминә Ивний ҡыҙы Шафиҡова Башҡортостан хөкүмәте исеменән һәм Мәҙәниәт министрлығынан Почет Грамоталары тапшырҙы. Хөкүмәт наградаһына берекмә директорының концерт эшмкәрлеге буйынса урынбаҫары БР-ҙың атҡаҙанған артисы Фәнил Әсәҙуллин, тамашасылар менән эшләү буйынса урынбаҫары Ринат Ғайсин лайыҡ булһа, “Сибай” бейеү ансамбле солистары Гүзәл Әсәҙуллина, Рәзилә Нәбиуллина, Илфат Мусин, “Сулпан” балалар театры артисы Рәмзиә Сөнәғәтовалар Мәҙәниәт министрлығының Почет Грамоталарын алып ҡыуанды. Республика ҡурай бәйгеләре лауреаты Айнур Әминев, йырсылар Сөмбөл Моратова, Зәлиә Хөббөтдинова, баянсы Дим Шәрәфиевтарҙың тырыш хеҙмәте министрлыҡтың Рәхмәт Хаттары, БР-ҙың атҡаҙанған артисы Фиуза Сафинаның – Хөкүмәтебеҙҙең Рәхмәт Хаты менән баһаланды. 
Берекмәнең 25 йыллыҡ ижад юлына байҡау яһаған концерт программаһын тамашасылар һәр ерҙә яратып ҡабул итте һәм дәррәү алҡыштар менән оҙатты. 
Юбилей концерты менән гастролдәр республикала ҡалалары һәм райондары буйлап әле лә дауам итә.
 
 ","
	Шишәмбе, 30 октябрь 2018",Яңылыҡтар,Na
https://kulturarb.ru/ba/news/өfөlә-ҡyl-tip-isemlәngәn-jәsh-shaғirҙar-hәrәkәte-tөҙөldө," Өфөлә ""Ҡыл"" тип исемләнгән йәш шағирҙар хәрәкәте төҙөлдө ",Na,"

Айгөл Йәмилева , Айбулат Сәсәнбаев , Динә Солтанова, Лилиә Хәлилова һәм Инсаф Хужабиргәнов ""Ҡыл"" йәш шағирҙар хәрәкәте төҙөлөүе хаҡында хәбәр итте һәм уның әҙер уставын Башҡортостан яҙыусылар союзы рәйесе Зәки Арыҫлан улына тапшырҙы. Йәш шағирҙар хәрәкәте булдырыу - йәштәрҙең күптән йөрьәт иткән хыялы. Алдағы йылдарҙа бер-нисә тапҡыр бындайыраҡ хәрәкәтте ойоштороу уңышһыҙ тамамланды. Әммә был юлы хәрәкәтте ойоштороусы биш йәш ижадсылар эшкә бик етди итеп тотондо. Ниһәйәт, хыял тормошҡа ашты, оҙон юлдың тәүге аҙымдары яһалды. “Ҡыл” – шағир кешенең донъяның һәр бер күренешенән моң сығарыусы күңел ҡылы ул, әҙәбитебеҙҙе яңы кимәлгә күтәрерлек эштәр ҡылыу ул. Иманым камил, хәрәкәттең ағзалары бик күп күңел ҡылдарын сиртәсәк, бик күп эштәр ҡыласаҡ әле. Әгәр ҙә һин шиғырҙар яҙһаң, яңы кимәлгә күтәрелергә теләһәң, киң аудиторияла танылыу табырға уйлаһаң һәм үҙеңә ижадташ дуҫтар эҙләһәң, ""Ҡыл"" йәш шағирҙар хәрәкәтенә рәхим ит!


 ","
	Шишәмбе, 30 октябрь 2018",Яңылыҡтар,Na
https://kulturarb.ru/ba/news/respublikala-byuattar-asha-kөmөsh-tәңkәlәr-syңy-fotoproekty-iғlan-itelde, Республикала «Быуаттар аша көмөш тәңкәләр сыңы» фотопроекты иғлан ителде ,Na,"

 Проекттың идея авторы — Милли китапхана директоры Айгөл Моратова. Бар теләүселәр ҙә «Быуаттар аша көмөш тәңкәләр сыңы» фотопроектында ҡатнаша ала. Төп шарт: ҡатнашыу өсөн өләсәй-олатайҙарығыҙҙың йәки башҡа туғандарығыҙҙың милли кейемдә төшкән элекке фотолары булырға тейеш.
Проектты ойоштороусылар уларҙыҡына оҡшаш костюмдар табырға һәм проектта ҡатнашыусылар өсөн фотосессия үткәрергә вәғәҙәләй. Фотоларҙы унда һүрәтләнгән кешеләр тураһында ҡыҫҡаса мәғлүмәт менән Башҡортостандың Милли китапханаһындағы күргәҙмәгә ҡуйыу күҙаллана.
Проектҡа исемде Зөһрә Бураҡаева биргән. Ойоштороусылар хәбәр итеүенсә, күргәҙмә өсөн 20-гә яҡын герой йыйыу күҙаллана.
Фотоһүрәттәр һәм ҡыҫҡаса мәғлүмәттәр яҙылған хаттарҙы «Быуаттар аша көмөш тәңкәләр сыңы» фотопроекты» тигән билдә менән Этот адрес электронной почты защищён от спам-ботов. У вас должен быть включен JavaScript для просмотра. почтаһында ҡабул ителә.
 
 ","
	Шишәмбе, 30 октябрь 2018",Яңылыҡтар,Na
https://kulturarb.ru/ba/news/kontrast-halyҡ-bejeүҙәre-ansamble-sochi-jөrәge-halyҡ-ara-konkursynan-gran-pri-alyp-ҡajtty," ""Контраст"" халыҡ бейеүҙәре ансамбле ""Сочи йөрәге"" халыҡ-ара конкурсынан Гран-при алып ҡайтты ",Na,"

Күмертау ҡалаһынан ""Контраст"" халыҡ бейеүҙәре ансамбле ""Сочи йөрәге"" халыҡ-ара конкурсында Гран-приға лайыҡ булды. Күләмле сараға бөтә Рәсәйҙән сәхнә оҫталары йыйылды. Меңәрләгән тамашасыларҙы таң ҡалдырған ансамбль малай-ҡыҙҙарын ата-әсәләре, уҡытыусылары, яҡындары тантаналы шарттарҙа ҡаршы алды. Балалар һәм үҫмерҙәр араһындағы бәйге ҡыҙыу барған.
Бәләкәй сәхнә йондоҙҙары республика данын лайыҡлы күрһәткән. Әлбиттә, был еңеүҙә педагогтарҙың да өлөшө ҙур. Сәнғәт оҫталары ҡатнашыусыларҙы халыҡ, эстрада һәм бал бейеүҙәрендә баһалай. Халыҡ-ара конкурс программаһына ярашлы, ярыштарҙан тыш малай-ҡыҙҙар ҡаланың тарихи урындары буйлап экскурсияларға йөрөй. Сочиҙан онотолмаҫ тәьҫораттар менән ҡайтҡан үҫмерҙәр киләсәк еңеүҙәргә лә көс-дәрт тупланыҡ, тип һөйөнә.
 ","
	Шишәмбе, 30 октябрь 2018",Яңылыҡтар,Na
https://kulturarb.ru/ba/news/silәbelә-sergej-chekmarev-uҡyuҙary-үtte, Силәбелә Сергей Чекмарев уҡыуҙары үтте ,Na,"

Күптән түгел Силәбелә Сергей Чекмарев уҡыуҙары үтте, күләмле сарала Башҡортостан вәкилдәре лә ҡатнашты. Авторҙың үҙе үлгәндән һуң 23 йыл үткәс баҫылған китаптары оло быуынды ғына түгел, йәштәрҙе лә уйландыра. Шуға ла күрше төбәктә ойошторолған әҙәбиәт байрамында ҡатнашыусылар араһында билдәле шағирҙар менән бер рәттән студенттар ҙа ҡатнашты.
Һәр сығыш яһаусы Сергей Чекмаревтың тормош юлы һәм ижады тураһында һөйләп, уның башҡорт ерен яратыуын билдәләне. Мәскәүҙә тыуып үҫкән егет Уралға килеп, зоотехник булып эш башлай. Хәйбулла, Ейәнсура райондары тәбиғәтенә һоҡланып, шиғырҙар яҙа. Бер нисә йыл рәттән был төбәктәрҙә Чекмарев иҫтәлегенә әҙәби осрашыуҙар үткәрелә.
Силәбеләге хәтер кисәһендә ҡатнашыусылар үҙ-ара аралашып, ижадсы тураһында төшөрөлгән документаль фильм ҡараны.
 
 ","
	Шишәмбе, 30 октябрь 2018",Яңылыҡтар,Na
https://kulturarb.ru/ba/news/silәbe-өlkәһendә-112-se-bashҡort-kavaleriya-diviziyaһy-yaugirҙәrenә-һәjkәl-asyla, Силәбе өлкәһендә 112-се Башҡорт кавалерия дивизияһы яугирҙәренә һәйкәл асыла ,Na,"

3 ноябрҙә Силәбе өлкәһенең Арғаяш ауылында 1941-1945 йылдарҙағы Бөйөк Ватан һуғышында Тыуған илебеҙҙе һаҡлаған 112-се Башҡорт кавалерия дивизияһы яугирҙәренә һәйкәл асыласаҡ. Монументтың бейеклеге — 7,5 метр.
Һәйкәлде асыу тантанаһына ветерандар саҡырылған. Сәғәт 11-ҙә башлана. 
Дивизия Юғары баш командующий бойороҡтарында 15 тапҡыр телгә алына, 4000 яугир СССР-ҙың орден-миҙалдары менән билдәләнә. Дивизияның 78 ҡатнашыусыһы Советтар Союзы Геройы була, биш яугир өсөнсө дәрәжәле Дан ордендары менән бүләкләнә. Дивизия яугирҙәре күрһәткән батырлыҡ Бөйөк Ватан һуғышы осоронда башҡа бер ғәскәрҙә лә булмай. Башҡорт атлы дивизияһына һуғышҡан яугирҙәрҙең күбеһе — Силәбе өлкәһенән.
 ","
	Шишәмбе, 30 октябрь 2018",Яңылыҡтар,Na
https://kulturarb.ru/ba/news/bashҡortostan-tarihy-bittәre-respublika-festival-marafony-siktәrendә-ejәnsura-rajony-syғysh-yaһaj, “Башҡортостан тарихы биттәре” республика фестиваль-марафоны сиктәрендә Ейәнсура районы сығыш яһай ,Na,"

Ағымдағы йылдың февраль айынан республикала “Башҡортостан тарихы биттәре” тигән республика фестиваль-марафоны дауам итә. 
9 ноябрҙә  Хөсәйен Әхмәтов исемендәге Башҡорт дәүләт филармонияһында Башҡортостан Республикаһы ойошторолоуға 100 йыл тулыуға арналған ""Башҡортостан тарихи биттәре"" муниципаль берәмектәр араһында халыҡ ижады фестиваль-марафон сиктәрендә Ейәнсура районы сығыш яһай.
Ейәнсура районында тыуып үҫкән, тамырҙары ошо районға барып тоташҡан һәр милләт вәкилдәрен осрашыуға саҡырабыҙ.
Башҡорт дәүләт филармонияһы сәхнәһендә райондың иң яҡшы ижади коллективтары сығыш яһаясаҡ, фойела милли ризыҡтар һәм сувенирҙар, сәнәғәт ойошмалары тауарҙары күргәҙмәһе, Ейәнсураның данлы үткәне һәм бөгөнгөһөнә арналған экспозиция тәҡдим ителәсәк.
Сараға рәхим итегеҙ, башлана 18.00 сәғәттә, инеү бушлай.
Ейәнсура районы — Башҡортостандың көньяғында урынлашҡан, Ырымбур өлкәһе менән сиктәш. 
Район Йылайыр яҫы таулығының көнбайыш өлөшөндә ята, рельефы мередиональ убалар, тауҙар теҙмәһе менән бүленгән. Ер аҫтында нефть, ҡом, эзбизташ, доломит запастары табылған. Климаты континенталь һәм етерлек булмаған дымлы. Оло Эйек, Оло Һүрәм, Кесе Һүрәм, Әселе, Ҡаҫмарт, Ҡороюл, Өҫкәлек йылғалары аға.
1930 йылдың 20 авгусында Йылайыр кантонынан бүленеү һөҙөмтәһендә барлыҡҡа килгән.

 ","
	Шишәмбе, 30 октябрь 2018",Яңылыҡтар,Na
https://kulturarb.ru/ba/news/bashҡortostanda-tuj-jolaһy-festivale-uҙa, Башҡортостанда «Туй йолаһы» фестивале уҙа ,Na,"

1-2 ноябрҙә Башҡортостанда тәүгә «Туй йолаһы» фестивале уҙғарыла. Фестивалдә халыҡ ижадының йолаларын сағылдырған туй йолалары күрһәтеләсәк.
Сарала ижади, фольклор, һәүәҫкәр коллективтар, биҙәү-ҡулланма сәнғәт, халыҡ кәсептәре оҫталары ҡатнашасаҡ. Фестиваль Шаран районында уҙа.
Ойоштороусылар – Башҡортостан Республикаһы Мәҙәниәт министрлығы, Республика халыҡ ижады үҙәге, Шаран районы хакимиәте.
Программа сиктәрендә башҡорт фольклоры буйынса семинар, аутентик фольклор йөрөтөүсе коллективтар менән ижади осрашыу ҡаралған.
Шулай уҡ методик әҙәбиәт, биҙәү-ҡулланма сәнғәт һәм халыҡ кәсептәре оҫталарының тауарҙары, «Туй бүләге» милли ризыҡтары һатыу күргәҙмәһе ойошторола.
Фестивалдең һөҙөмтәһе-  сценарийҙар, йолалар, йырҙар, уйындарҙан торған «Туй йолаһы» йыйынтығын сығарыу.
 
 
 ","
	Шишәмбе, 30 октябрь 2018",Яңылыҡтар,Na
https://kulturarb.ru/ba/news/ilshat-sibәғәtullin-astanala-uҙғan-ll-halyҡ-ara-art-global-festivalenәn-eңeү-menәn-ҡajtty," Илшат Сибәғәтуллин Астанала уҙған ll Халыҡ - ара "" ART GLOBAL "" фестиваленән еңеү менән ҡайтты ",Na,"

Күптән түгел Ҡаҙағстандың Астана ҡалаһында ll Халыҡ - ара "" ART GLOBAL "" мәҙәниәт конкурс – фестивале уҙғарылды. Башҡортостандан Илшат Сибәғәтуллин  башҡорт халыҡ йыры "" Азамат "" ты башҡарып беренсе дәрәжә дипломға лайыҡ булды.
Ильшат Сибәғәтуллиндың башҡорт халыҡ йырҙары менән бергә хәҙерге композиторҙарҙың эстрада әҫәрҙәрен дә бик аһәңле итеп башҡарыуын тамашасылар йылы ҡабул итә, радио һәм телевидениела уның йырҙары йыш яңғырай.
Йыр сәнғәтенең йөҙөк ҡашы булған ""Сибай"", ""Китмә, һандуғас"", ""Һағынам, дуҫтар!"", ""Керәйем әле урмандарға"", ""Һыу буйлап"" йырҙары менән тамашасыһының күңелен яулаған лирик тенор ул Илшат Сибәғәтуллин.
Уның йомшаҡ, яғымлы, иркен тауышы тәү ишетеүҙә үк, халыҡ әйтмешләй, йөрәккә һары май булып яғыла.
Илшат Сибәғәтуллин 1978 йылда Илеш районының Үрге Мансар ауылында тыуа. Йыр-моң һөйгән ғаиләлә үҫә ул. Атаһы өҙҙөрөп гармунда уйнаһа, әсәһе Сафия апай моңло тауышлы йырсы булараҡ ауылдаштарын әсир итә. Шуға ла малай бәләкәй саҡтан уҡ ауыл сәхнәләрендә сығыш яһап, бар халыҡты һоҡландыра.
Айырыуса йырсы  “Һандуғас”, “Азамат”, “Уйыл”, “Таштуғай”, “Томан”, “Ильяс”, “Салауат” кеүек башҡорт халыҡ йырҙарын илһамланып башҡара. Моңло йырсыны Рәсәйҙең төрлө төбәктәренә сығыш яһарға йыш саҡыралар. Мәскәү, Санкт-Петербург, Украина, Ҡаҙағстан, Үзбәкстан, Латвия, Эстония, Төркиә һәм башҡа ил тамашасылары уның бәрхәт тауышына хайран ҡала.
2004 йылда Илшат Сибәғәтуллин “Башҡортостан Республикаһының атҡаҙанған мәҙәниәт хеҙмәткәре” тигән маҡтаулы исемгә лайыҡ була.



 ","
	Йома, 26 октябрь 2018",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһy-sәhnәһendә-tyva-milli-orkestry-syғysh-yaһayasaҡ, Башҡорт дәүләт филармонияһы сәхнәһендә Тыва милли оркестры сығыш яһаясаҡ ,Na,"

27 октябрь Хөсәйен Әхмәтов исемендәге Башҡорт дәүләт филармонияһы сәхнәһендә Тыва милли оркестры сығыш яһаясаҡ.
Рәсәйҙең мәҙәниәт министрылығы ярҙамы менән ойошторолған сара Тыва республикаһының илдең башҡа өлкөләре менән мәҙәни бәйләнештәрен нығытыу маҡсатынан уҙғарыла.
Программала халыҡ һәм Тыва республикаһының билдәле композиторҙарының көйҙәре башҡарыласаҡ.
 Концерт 27 октябрь 18:00 сәғәттә башлана.
 ","
	Йома, 26 октябрь 2018",Яңылыҡтар,Na
https://kulturarb.ru/ba/news/bashҡort-dәүlәt-akademiya-drama-teatry-truppaһy-һөjәһeңme-һөjmәjһeңme-spektakle-menәn-gastroldәn-ҡajtty," Башҡорт дәүләт академия драма театры труппаһы “Һөйәһеңме, һөймәйһеңме?” спектакле менән гастролдән ҡайтты ",Na,"

Мәжит Ғафури исемендәге Башҡорт дәүләт академия драма театры труппаһы “Һөйәһеңме, һөймәйһеңме?” спектакле менән Ханты-Манси  һәм Ямал-Ненец автономиялы округтарына барып ҡайтты. 
Ноябрьск ҡалаһы — Ямал-Ненец автомномиялы округының иң ҙур ҡалалары иҫәбенән. Унда 100 меңдән ашыу кеше йәшәй, шуның 2 меңдән ашыуы башҡорттарыбыҙ. Башҡортостандан айырылып йәшәгән милләттәштәребеҙ туған телдә үткән һәр сарала ихлас ҡатнаша. Ә яратҡан актерҙары уйнаған спектаклде ҡалдырыуҙы улар хатта хилафлыҡҡа тиңләй. Милләттәштәре, дуҫтары менән осрашыуға атлығып тора Ноябрьск ҡалаһы башҡорттары. Балаларын да бер-береһен танырлыҡ, бер-береһенә терәк булырлыҡ һәм рухлы итеп үҫтерергә тырыша. Йәштәр өлгө алырлыҡ өлкәндәр барлығы һөйөндөрә. 
Милләттәштәребеҙҙең иң рухлылары бөтә зал өсөн билет хаҡын алдан түләп үк ҡуйған. Йәшәү һәм үлем, һөйөү һәм хыянат, изгелек, йомартлыҡ — Абдулла менән Фатиманың йәшлек хәтирәләре һәм Әжәлдән ҡотолоу сараһын эҙләү араһында режиссер — Илсур Ҡаҙаҡбаев бихисап темалар күтәрә. Иман тураһында ла уйланырға мәжбүр итә.Ролдәрҙе Олег Ханов, Эльвира Юнысова, Артур Ҡунаҡбаев, Римма Ҡаһарманова, Азат Вәлитов һәм Анастасия Буркова башҡара. Уларҙың оҫталығы тамашасыларҙы йә илата, йә көлдөрә. Зал шул тиклем йылы ҡабул итә.
 Актерҙар өсөн — ул оло бүләк. Тамашасы күңелендә хистәр даръяһын тулҡынландырыуға өлгәшә алған коллективты Ноябрьск халҡы артабан да һағынып, көтөп аласаҡ. 
 
 ","
	Йома, 26 октябрь 2018",Яңылыҡтар,Na
https://kulturarb.ru/ba/news/өfөlә-bөtә-rәsәj-sәsәndәr-festivale-bashlandy, Өфөлә Бөтә Рәсәй сәсәндәр фестивале башланды ,Na,"

Башҡортостан икенсе тапҡыр үткәрелгән Бөтә Рәсәй сәсәндәр фестивале ҡатнашыусыларын ҡаршылай. Кисә, 25 октябрҙә  Өфөлә Бөтә Рәсәй сәсәндәр конкурсы башланды. Башҡорт, яҡут, мари, лезгин сәсәндәре халыҡ ижады өлгөләрен һәм үҙ әҫәрҙәрен сәхнәгә алып сыҡты.
Фестивалгә Рәсәй төбәктәренән һәм төрки халыҡтар йәшәгән сит илдәрҙән 18 бәйгесе килгән. Сарала Башҡортостандан, Мари Иленән, Саха (Яҡут), Коми, Дағстан республикаларынан 50-нән ашыу конкурсант һынау тота. Баһалама ағзалары араһында донъяға билдәле манассы, фән докторы Талантаалы Бакчиев та бар.
 Беҙҙең республика данын сәсәндәр мәктәбе ағзалары һәм ҡобайыр, әйтеш, эпостарҙы иң оҫта һөйләүсе сәсәндәр яҡлай. Уларҙы жюри ағзалары социаль селтәрҙәрҙә үткән видеобәйге аша һайлап ала. Башҡортостан сәсәндәре мәктәптәре халыҡ һәм өлгөлө коллектив исемдәрен алыу өсөн дә һынау тотасаҡ.
Жюри ағзалары киске  сәғәт алтыға тиклем  бәйгеселәрҙең сығыштарын баһалай. Фестиваль төбәктең, Рәсәй һәм сит илдең ауыҙ тел ижады өлгөләрен башҡарыусылары араһында  бәйләнеш булдырыу йәһәтенән һәм 2020 йылда Башҡортостанда үтәсәк Бөтә донъя фольклориадаға әҙерләнеү маҡсатында үткәрелә.
Жюри комиссияһын күренекле милләттәшебеҙ, сәсәниә Розалия Солтангәрәева етәкләй. Башҡортостан сәсәндәре өсөн был фестиваль икеләтә һынау. Район-ҡалаларҙа эшләп килгән сәсән мәктәптәренә уларҙың сығыштары һөҙөмтәһе менән халыҡ һәм өлгөлө коллектив исемдәре тәғәйенләнәсәк.
Бөгөн, 26 октябрҙә Фәйзи Ғәскәров исемендәге Дәүләт академия халыҡ бейеүҙәре ансамбле залында лауреаттар һәм еңеүселәр бөгөн билдәле буласаҡ.

 ","
	Йома, 26 октябрь 2018",Яңылыҡтар,Na
https://kulturarb.ru/ba/news/bөrjәn-rajonynda-bikchәntәj-uҡyuҙary-akciyaһy-ojoshtoroldo, Бөрйән районында “Бикчәнтәй уҡыуҙары” акцияһы ойошторолдо ,Na,"

Бөрйән районының Яңы Усман ауылы китапхаһында “Бикчәнтәй уҡыуҙары” акцияһы ойошторолдо.
 Бишенсе һәм алтынсы класс уҡыусылары яҙыусы Әнүәр Бикчәнтәевтең тормошо һәм ижади эшмәкәрлеге менән яҡындан танышты, күргәҙмәгә ҡуйылған китаптарын ҡараны. Айырыуса “Бөркөт һауала үлә” повесының йөкмәткеһе менән ҡыҙыҡһындылар. “Ҙур оркестр” әҫәрен ҡысҡырып уҡып, аҙаҡ уның буйынса фекер алышыу уҙғарылды. “Хушығыҙ, көмөш ямғырҙар!” балалар күңеленә тәрән үтеп инде, уйландырҙы.
 Китапханала Лермонтов поэзияһы көндәре лә файҙалы, мауыҡтырғыс үтте. Балалар әҙиптең тормошо хаҡында һөйләне, шиғырҙарын яттан һөйләне, викторинала ихлас ҡатнашты.
 ","
	Йома, 26 октябрь 2018",Яңылыҡтар,Na
https://kulturarb.ru/ba/news/mәzhit-ғafuriҙyң-memorial-jort-muzejynda-miңleғәli-nәҙerғolovҡa-65-jәsh-tulyu-uңajynan-әҙәbi-muzykal-kisә-uҙғaryldy, Мәжит Ғафуриҙың мемориаль йорт - музейында Миңлеғәли Нәҙерғоловҡа 65 йәш тулыу уңайынан әҙәби - музыкаль кисә уҙғарылды ,Na,"

Мәжит Ғафуриҙың мемориаль йорт - музейында күренекле әҙәбиәт белгесе, филология фәндәре докторы Миңлеғәли Хөсәйен улы Нәҙерғоловҡа 65 йәш тулыу уңайынан әҙәби - музыкаль кисә уҙғарылды. 
Осрашыуҙа Тарих, тел һәм әҙәбиәт институты ғалимдары, юбилярҙың һабаҡташтары, журналистар, сәнғәт эшмәкәрҙәре ҡатнашты. 
Сараны асыусы БР Милли әҙәбиәт музейы директоры Г. С. Моратова, юбилярҙы тәбрикләп, уға музей менән тығыҙ хеҙмәттәшлек иткәне өсөн рәхмәт хаты һәм эксклюзив бүләк тапшырҙы. 
Билдәле прозаик Ринат Камал М. Нәҙерғолов менән бергә үткән студент йылдарындағы хәтирәләре менән уртаҡлашһа, юбилярҙың коллегалары 
Х. Абдрафиҡова, Г. Хөсәйенова, Р. Солтангәрәева, Н. Хөббөтдиновалар уның ғилми эшмәкәрлегенә баһа бирҙе.
 Ғалимды шулай уҡ ""Юлдаш"" радиоһы хеҙмәткәре Венера Ситдиҡова, Ҡырмыҫҡалы районындағы М. Өмөтбаев музейы мөдире Зөһрә Әхмәҙиева, әҙәбиәт белгесенең хәҙерге көндәге аспиранттары - шағирә Лариса Абдуллина һәм ""Юлдаш"" радиоһы хеҙмәткәре Эльвира Сафиналар тәбрикләне һәм рәхмәт һүҙҙәрен еткерҙе. 
Кисәне Хима Йәнбирҙина менән һәүәҫкәр йырсы Гөлгөнә Ырыҫҡоловалар үҙҙәренең матур йырҙары менән биҙәне.
 
 ","
	Йома, 26 октябрь 2018",Яңылыҡтар,Na
https://kulturarb.ru/ba/news/kүptәn-tүgel-salauat-bashҡort-drama-teatry-yaңy-izhad-miҙgelen-asty, Күптән түгел Салауат башҡорт драма театры яңы ижад миҙгелен асты ,Na,"

Был юлы миҙгел Эсфир Йәһү­ҙин­дың “Көтмәгәндә булған хәл” комедияһы менән асылды. Уны сәхнәгә режиссер Илдар Вәлиев ҡуйҙы.
Быйыл Салауат башҡорт дәүләт драма театры өсөн айырыуса иҫтәлекле йыл, сөнки ул үҙенең 85 йыллығын билдәләй. Спектакль тамамлан­ған­дан һуң, күптәр йылы һүҙҙәр, ихлас теләктәр менән сығыш яһаны. “Салауат” гәзите редакция­һы ла ситтә ҡалманы, йыл башында сәнғәт йортоноң юбилейы айҡан­лы иғлан ителгән шиғырҙар конкурсына йомғаҡ яһаны. Унда талантлы апай-ағайҙар теләп ҡат­нашып, театрға һөйөүен белдерҙе. Конкурс лауреаттары Гөлсирә Фәйзуллина, Флүрә Хәзиева, Мәйсәрә Хәйерова, Самат Мостафин һәм Мөҙәрис Багаев диплом, бүләктәр алып ҡыуанды.
 – Бөгөн иҫ киткес матур тама­шаға шаһит булып, шатланып ултырҙыҡ. Яңы миҙгелдән ошондай уҡ матур, сағыу тамашалар өмөт итәбеҙ. Театр менән гәзит тығыҙ хеҙмәттәшлек итә, коллектив һәр башланғысты күтәреп сыға. Киләсәктә лә берҙәм була­йыҡ, бергә ҡалайыҡ, – тине “Салауат” гәзитенең баш мөхәррире Сибәғәт Рахманғолов. Ул шулай уҡ театр ди⁠ректоры Илдар Ман­на­повҡа, ижади коллективҡа етәк­селек иткән Рөстәм Фазыловҡа, әҙәби бүлек мөдире Динә Бәшироваға Рәхмәт хаттары тапшырҙы.
 
 ","
	Кесе йома, 25 октябрь 2018",Яңылыҡтар,Na
https://kulturarb.ru/ba/news/өfөlә-fәrit-әhmәҙievtyң-yaҙmyshtyң-irkә-balaһy-isemele-kitabynyң-isem-tujy-үtә,        Өфөлә Фәрит Әхмәҙиевтың “Яҙмыштың иркә балаһы” исемле китабының исем туйы үтә ,Na,"

Бөгөн, 25 октябрҙә Өфөлә Фәрит Әхмәҙиевтең “Яҙмыштың иркә балаһы” тигән китабының исем туйы уҙғарыла. Әҙип менән осрашыуҙы Зәйнәб Биишева исемендәге “Китап” нәшриәте ойоштора. Сара иртәнге сәғәт 11-ҙә Октябрь проспекты, 9 адресы буйынса ҡаланың 4-се модель китапханаһында башлана.
Бөтә Рәсәй һәм халыҡ-ара әҙәбиәт конкурстары лауреаты булған әҙәбиәтсенең был йыйынтығына уның шиғырҙары, пьесалары, тәржемәләре, кино сценарийҙары, проза әҫәрҙәре ингән.
Фәрит Әхмәҙиев әҙәби әҫәрҙәрҙе башҡорт теленән рус теленә тәржемәләүсе булараҡ та билдәле. Ул Ғайса Хөсәйенов, Динис Бүләков, Флүр Ғәлимов, Вафа Әхмәҙиев, Мирас Иҙелбаев, Тимерғәле Килмөхәмәтов әҫәрҙәрен тәржемә итә.
Ф. Әхмәҙиев робағиҙар, пьесалар һәм повестар авторы ла. Журналист этикаһы һәм һүҙ азатлығы буйынса ике монография һәм 30 фәнни баҫма авторы. 2015 йылда «99 робағи» исемле поэтик йыйынтығын нәшер итә. «Бөйөк Еңеү шағирҙары» II Бөтә Рәсәй әҙәби конкурс лауреаты.
Юғары художестволы оҫталығы өсөн «Золотое перо Руси — 2016» халыҡ-ара конкурсы еңеүсеһе була. 2016 йылда «Амазонкалар» пьесаһы «Рәсәйҙең иң яҡшы заманса бер актлы пьесалары йыйынтығы»на инә.
 
 ","
	Кесе йома, 25 октябрь 2018",Яңылыҡтар,Na
https://kulturarb.ru/ba/news/bildәle-bejeүse-milәүshә-hәjbullina-groznyj-ҡalaһynda-үtkәn-h-halyҡ-ara-festival-eңeүseһe-bulyp-tanyldy, Билдәле бейеүсе Миләүшә Хәйбуллина Грозный ҡалаһында үткән Х халыҡ-ара фестиваль еңеүсеһе булып танылды ,Na,"

Фәйзи Ғәскәров исемендәге дәүләт академия халыҡ бейеүҙәре ансамбле бейеүсеһе Миләүшә Хәйбуллина Грозный ҡалаһында үткән Мәхмүд Эсамбаев исемендәге Х халыҡ-ара фестиваль еңеүсеһе булып танылды. 
Ул “Яңғыҙ бейеү” номинацияһында беренсе урынды яуланы. 
 Ике турҙа үткән конкурста Миләүшә башҡорт лирик бейеүе “Заһиҙә”не һәм “Лязги” хорезм бейеүен башҡарҙы.  Фестиваль Грозный ҡалаһының барлыҡҡа килеүенә 200 йыл тулыуға арналды. 
Унда донъяның 12 иленән, Рәсәйҙең 27 төбәгенән 138 бейеүсе ҡатнашты, тип хәбәр итә ""Башҡортостан"" гәзите.
 ","
	Кесе йома, 25 октябрь 2018",Яңылыҡтар,Na
https://kulturarb.ru/ba/news/respublikala-halyҡtar-berҙәmlege-bajramyna-arnalғan-sәnғәt-tөnө-uҙғaryla, Республикала Халыҡтар берҙәмлеге байрамына арналған Сәнғәт төнө уҙғарыла ,Na,"

4 ноябрҙә респбликаның барлыҡ  мәҙәниәт учреждениеларында Халыҡтар берҙәмлеге көнөнә арналған Сәнғәт төнө уҙғарыла.
Акцияла республика музейҙары, күргәҙмә галереялары, театрҙары, китапханалары һәм клубтары ҡатнаша.
Рәсәйҙә 2500-ҙән ашыу сара планлаштырылған, 1500-ҙән ашыу майҙансыҡ йәлеп ителә.
Ойоштороусылар хәбәр итеүенсә, акция сиктәрендә яҙыусылар, рәссамдар, актерҙар һәм музыканттар менән осрашыуҙар ҡаралған. 
Сәнғәт төнө — йыл дауамында үткәрелгән «мәҙәни төндәр»гә йомғаҡ яһаған мәҙәни-белем биреү акцияһы. Тәүге тапҡыр 2013 йылдың ноябрендә уҙғарылған. Акцияның төп маҡсаты — илдә йәшәүселәргә музейҙарға, театрҙарға, китапханаларға барыу һәм Рәсәй халыҡтарының мәҙәни мираҫы, традициялары менән танышыу мөмкинлеген биреү.
 ","
	Кесе йома, 25 октябрь 2018",Яңылыҡтар,Na
https://kulturarb.ru/ba/news/bashҡort-dәүlәt-ҡursaҡ-teatry-ҡyҙyl-bashlyҡ-isemle-yaңy-spektakl-tәҡdim-itә,       Башҡорт дәүләт ҡурсаҡ театры «Ҡыҙыл башлыҡ» исемле  яңы спектакль тәҡдим итә ,Na,"

Әлеге ваҡытта Башҡорт дәүләт ҡурсаҡ театры «Ҡыҙыл башлыҡ» исемле яңы спектакль өҫтөндә ээшләй. Спектакль Шарль Перроның барыбыҙға ла таныш әкиәтенә нигеҙләнеп сәхнәләштереләсәк.
Премьера 3 һәм 4 ноябрь көндәренә тәғәйенләнгән. Тамаша көндөҙгө сәғәт 12-лә һәм 2-лә башлана. Спектакль «Театрҙар — балаларға» проекты сиктәрендә «Берҙәм Рәсәй» партияһының финанс ярҙамы менән сәхнәләштерелә.
Спектаклдә Надежда Беззубова, Татьяна Кузьменко, Кристина Латипова, Александр Верхоземский, Башҡортостандың атҡаҙанған артисы Виталий Щербаков ҡатнаша.
Спектаклдең режиссеры — Башҡортостандың атҡаҙанған артисы Виктория Щербакова, рәссам — Башҡортостандың атҡаҙанған мәҙәниәт хеҙмәткәре Андрей Волков, композитор — Владислав Савватеев.
 ","
	Кесе йома, 25 октябрь 2018",Яңылыҡтар,Na
https://kulturarb.ru/ba/news/bashҡort-dәүlәt-akademiya-drama-teatry-sәhnәһendә-bashҡortostandyң-halyҡ-artisy-rәүis-zaһitovtyң-yubilej-benefisy-uҙa, Башҡорт дәүләт академия драма театры сәхнәһендә Башҡортостандың халыҡ артисы Рәүис Заһитовтың юбилей бенефисы уҙа ,Na,"

23 ноябрь Мәжит Ғафури исемендәге Башҡорт дәүләт академия драма театры сәхнәһендә Рәсәйҙең атҡаҙанған, Башҡортостандың халыҡ артисы Рәүис Заһитовтың юбилей бенефисы уҙа.
Юбилейы уңайынан ""Их, кәләше лә кәләше!.."" (Х.Зарипов) комедияһында юбиляр төп ролдә уйнаясаҡ.
Рәүис Заһитов Башҡорт дәүләт академия драма театрында 1974 йылда Өфө дәүләт сәнғәт институтын тамамлағандан һуң эш башлай. Ошо йылдан башлап, көндән – айға, айҙан - йылға үрелгән йылдарҙы үҙ иҫәбенә алып, тиҫбе булып теҙелгән миҙгелдәр ашыҡмай ғына бер-береһенә өҫтәлә килгән. Тамсы тама-тама күл була,тигәндәй, берәмләп йыйылған ижад емештәре, театр донъяһына эскерһеҙ хеҙмәт итеүе артисҡа уңыш алып килә.
 Төп милли театрыбыҙ сәхнәһендә дүрт тиҫтә йыл эшләү дәүерендә Рәүис Заһитов бик күп иҫтә ҡалырлыҡ, күркәм образдар ижад итеп, үҙен рухи донъябыҙҙы үҫтереүгә ҙур хеҙмәт һалған талантлы ижадсыларыбыҙҙың береһе итеп танытты.
 Рәүис Заһитов Ҡыйғы районының Иҫке Мөхәмәт ауылында тыуған. Моңло тауышы атаһынан күскән, ә һәләте уның тәбиғәттән.
 Рәүис Заһтиов ҡатмарлы, көслө характерҙарҙы ла, көлкөлө образдарҙы ла ҡабатланмаҫ оҫталыҡ менән, ышандырырлыҡ итеп башҡара. Сәхнәгә сығыуы менән залда ниндәйҙер йәнләнеү, тамашасының күңел йылыһын тояһың. Р.Заһитовҡа халыҡ юморы, халыҡтың оптимизм сығанағы тәбиғәт тарафынан йәлләмәй бирелгән.
Таланты менән генә түгел, үҙенә генә хас ихласлығы, эскерһеҙ бер ҡатлылығы, бирелеп, онотолоп уйнауы, тыуҙырған образдарының халыҡсанлығы, тормошсанлығы менән хайран ҡалдыра ул. Сөнки Рәүис Заһитов артист булараҡ образдың эске кисерешен, уның спектаклдәге үҫешен үҙенсә аса, йәғни, образдың иң ҡәҙерле детален таба ла шуны төрлө төҫтәрҙә байыта. 
Шундай ролдәренән – «Мираҫ» (А.Софронов) спектаклендәге Слава, «Үҙебеҙ һайлаған яҙмыш» (Т.Миңнуллин) драмаһындағы Рәмил, «Аҫылйәр»ҙәге (М.Фәйзи) Ғәбдрәшит, сабый һымаҡ бер ҡатлы һәм шаян Ғәлиулла ҡарт (Ә.Атнабаев «Законлы никах менән!») образдары. 
Рәүис Заһитов халыҡ йырҙарын оҫта башҡарыусы булараҡ та шаҡтай билдәле. Моң - һағыш, мөхәббәт һәм аһ-зар тулы «Сибай», «Буранбай», «Илсе Ғайса» һәм башҡа халыҡ йырҙарын, шулай уҡ эстрада йырҙарын да хисләнеп, ҡанатланып, берҙәй уңышлы башҡара.
Рәүис Хәбир улының юбилей бенефисы уңышлы, юғары кимәлдә үтәсәгенә шик юҡ, сөнки уның йырлы-моңло, илһамлы сәхнә ижады ғәжәйеп бай, тамашасыһына әйтер һүҙе бихисап.

 ","
	Кесе йома, 25 октябрь 2018",Яңылыҡтар,Na
https://kulturarb.ru/ba/news/bash-ҡalala-turistik-өfө-konkursy-iғlan-itelde, Баш ҡалала «Туристик Өфө» конкурсы иғлан ителде ,Na,"

“Башинформ”  мәғлүмәт агентлығы хәбәр итеүенсә, Башҡортостандың баш ҡалаһында йыл һайын ойошторолған «Туристик Өфө» конкурсы уҙа. Бәйгелә экскурсия маршруттарын тәҡдим иткән һәм яҡлаған эшләүсе экскурсоводтар, юғары һәм урта махсус белем биреү йорттары студенттары, өлкән класс уҡыусылары ҡатнаша ала.
Йылдан-йыл Өфөгә тағы ла күберәк туристар килә, шуға ҡалаға яҡшы экскурсоводтар кәрәк, тип аңлаттылар ҡала хакимиәтендә.
«Коллегаларыбыҙ менән «Әҙәби Өфө серҙәре» маршрутын эшләнек. Маҡсатыбыҙ – уҡыуҙы, онотолған әҙәби әҫәрҙәрҙе популярлаштырыу һәм Өфөлә йәшәгән әҙиптәр менән таныштырыу», — тип һөйләне бәйгесе Адрей Янкин.
Конкурстың финал этабы 30 октябрҙә Башҡортостандың Милли музейы буйлап экскурсия формаһында уҙа. Унда ҡатнашыусылар Өфө һәм республика тарихын белеүен, күрһәтеү һәм һөйләү алымына эйә булыуын күрһәтә.
 ","
	Шаршамбы, 24 октябрь 2018",Яңылыҡтар,Na
https://kulturarb.ru/ba/news/ekaterinburgta-xvi-bashҡort-mәҙәniәte-tөbәk-festivale-uҙғaryla, Екатеринбургта XVI Башҡорт мәҙәниәте төбәк фестивале уҙғарыла ,Na,"

Свердловск өлкәһе башҡорттары үҙәге 28 октябрҙә Екатеринбургта XVI Башҡорт мәҙәниәте төбәк фестивален үткәрә. Сара Башҡортостан Республикаһы ойошторолоуының 100 йыллығына арнала. 
Фестивалдә Екатеринбург ҡалаһынан, Свердловск өлкәһенән, Башҡортостандан һәм Рәсәйҙең башҡа төбәктәренән үҙешмәкәр ижади коллективтар ҡатнаша. 
Фестиваль сиктәрендә «Башҡорттар – Уралда тау эшенә нигеҙ һалыусылар» тигән темаға ғилми-ғәмәли конференция үткәреү ҙә ҡаралған. Уралда тау-завод эшенә нигеҙ һалыу һәм уны үҙләштереү осоронда башҡорттар ҙур роль уйнаған. Башҡорттар элек-электән руда сығарыу эшен яҡшы белгән, был уларға артабан Урал металлургияһы үҫешенә ҙур өлөш индерергә мөмкинлек биргән. Рәсәйҙең руда сәнәғәте тарихында Исмәғил Тасимов, Туҡтамыш Ишбулатов, Надир Уразмәтов, Яҡуп Аҙнағолов, Йәнгилде Бигешев кеүек рудасыларҙың исемдәре яҡшы билдәле.  Конференцияла Башҡортостандан тарихсылар Нәзир һәм Салауат Ҡолбахтиндар, Рүзил Сәлимйәнов, Азат Ярмуллин ҡатнаша.
Фестиваль Сибай театр-концерт берләшмәһенең ижади коллективтары әҙерләгән оло концерт программаһы менән тамамлана.
 
 ","
	Шаршамбы, 24 октябрь 2018",Яңылыҡтар,Na
https://kulturarb.ru/ba/news/өfөlә-yaҡup-ҡolmojҙoң-tyuyuyna-100-jyl-tulyuғa-arnalғan-hәter-һәm-ҡәҙer-kisәһe-үtte, Өфөлә Яҡуп Ҡолмойҙоң тыуыуына 100 йыл тулыуға арналған Хәтер һәм Ҡәҙер кисәһе үтте ,Na,"

Хөсәйен Әхмәтов исемендәге башҡорт дәүләт филармонияһында күренекле башҡорт шағиры Яҡуп Ҡолмойҙоң тыуыуына 100 йыл тулыуға арналған Хәтер һәм Ҡәҙер кисәһе үтте. 
Был сараға шиғриәтебеҙгә, телебеҙгә битараф булмаған бик күп милләттәштәребеҙ килгән ине. Башҡортостан Республикаһының мәҙәниәт министры Әминә Шафиҡова фронтовик шағирҙың тормош юлына байҡау яһаны һәм уның әҙәбиәтебеҙҙәге урынын юғары баһаланы.
 Шулай уҡ Башҡортостандың халыҡ яҙыусыһы Ноғман Мусин, Башҡортостан Республикаһының Яҙыусылар союзы рәйесе, Дәүләт Йыйылышы – Ҡоролтай депутаты Зәки Әлибаев, Ишембай районы хакимиәте башлығы урынбаҫары Илнур Мөхйәнов, шағирҙың ҡыҙы Зәйтүнгөл Яҡуп ҡыҙы һәм уның туғандары бик йылы сығыш яһаны. 
Кисәлә Яҡуп Ҡолмойҙоң һүҙҙәренә яҙылған һәм күптән халыҡ һөйөүен яулаған йырҙар яңғыраны. Һис шикһеҙ, был ҙур сара күренекле ҡәләм оҫтаһына халыҡ һөйөүен тағы бер тапҡыр раҫланы.
 ","
	Шаршамбы, 24 октябрь 2018",Яңылыҡтар,Na
https://kulturarb.ru/ba/news/bashҡort-dәүlәt-hudozhestvo-muzejynda-mөhәmәtshә-buranғolov-sәsәn-dramaturg-jәmәғәt-eshmәkәre-halyҡ-ara-ғilmi-ғәmәli-konferenciya-үtә," Башҡорт дәүләт художество музейында «Мөхәмәтшә Буранғолов – сәсән, драматург, йәмәғәт эшмәкәре» Халыҡ-ара ғилми-ғәмәли конференция үтә ",Na,"

26 октябрҙә М. Нестеров исемендәге Башҡорт дәүләт художество музейында «Мөхәмәтшә Буранғолов – сәсән, драматург, йәмәғәт эшмәкәре» темаһына фольклорсының тыуыуына 130 йыл тулыуға арналған Халыҡ-ара ғилми-ғәмәли конференция уҙа.
Юғары уҡыу йорттары ғалимдары башҡорт фольклористикаһына нигеҙ һалыусы булараҡ Мөхәмәтша Буранғолов, ижтимағи-сәйәси тормошта уның роле, халҡыбыҙҙың рухи ҡомартҡыһы һәм хәҙерге заман бренды булараҡ “Урал батыр” эпосы кеүек темаларҙы яҡтыртасаҡ.  Сарала шулай уҡ Саха (Якутия) Республикаһынан, Ҡырғыҙстандан билдәле ғалимдарҙың ҡатнашыуы көтөлә.  Конференция баш ҡалабыҙҙың Н. Нестеров исемендәге Башҡорт дәүләт музейының конференц-залында (Гоголь урамы, 27) үтә. Иртән сәғәт 10-да башлана.
Сараны ойоштороусылар: Бөтә донъя башҡорттары ҡоролтайы Башҡарма комитеты, БР Мәғариф һәм мәҙәниәт министрлыҡтары, Рәсәй Фәндәр академияһы Өфө ғилми үҙәгенең Тарих, тел һәм әҙәбиәт институты.
Башҡортостандың халыҡ сәсәне Мөхәммәтша Буранғолов үҙенең «Башҡорт халыҡ поэзияһы» тигән ҡулъяҙма хеҙмәтендә сәсәндәргә ҡарата ошондай ҡыҫҡа, әммә төплө характеристика биргәйне: «Халыҡ сәсәндәре, хәҙерге тел менән әйткәндә, үҙ дәүерендә халыҡтың тор­мошон сағылдырған, халыҡ дошмандарын асып биргән ваҡытлы мат­буғаты ла, иҙеүсе синыфҡа ҡаршы көрәшкә өндәүсе агитатор-шағиры ла, уҙғандарҙы һөйләүсе тарихсыһы ла улар». 
Был һүҙҙәрҙе һис ике­ләнмәй уның үҙенә ҡарата ла әйтергә мөмкин. Сөнки ошондай оло баһаға ул үҙенең тиҫтәләрсә йылдарға һуҙылған фольклор йыйыу, уны халыҡҡа еткереү эше, тынғыһыҙ һәм емешле ижады, актив граждан­лыҡ позицияһы менән тулыһынса һәм хаҡлы лайыҡ булды.
Үҙ халҡын һөйгән һәм уның ижадына мөкиббән китеп ғашиҡ бул­ған Мөхәммәтша Буранғолов беҙҙең көндәргә боронғо дәүер ауыҙ-тел ижадының аҫыл ҡомартҡыларын: «Урал батыр», «Аҡбуҙат», «Иҙеүкәй һәм Мораҙым» ише мәшһүр ҡобайырҙарҙы, гүзәлдәрҙән-гүзәл йырҙарҙы, һоҡланғыс легенда-риүәйәттәрҙе еткерҙе һәм шуның менән быуындар бәйләнешенең, тарихи хәтер сылбырының бөтөнлөгөн тәьмин итте. Ха­лыҡ ижады традицияларын зиһененә һәм йөрәгенә һеңдереп, шул ауыҙ-тел ижады ҡанундары нигеҙендә ул үҙе лә бынамын тигән әҫәрҙәр тыуҙырҙы һәм оло сәсән булып танылды.
Мөхәмәтша Буранғоловтың күп яҡлы ижади эшмәкәрлегендә драматургия күренекле урын биләй. Уның пьесалары хаҡында, айырыуса «Башҡорт туйы»на бәйле уҙған быуаттың егерменсе йылдарында уҡ ҡапма-ҡаршылыҡлы фекерҙәр әйтелә. Мөхәмәтша Буранғолов драматургияһы, һүрәтләнгән осорға ярашлы, милли фәлсәфәне халыҡсан телдә, художестволы әҙәбиәт ҡанундарына хилафлыҡ килтермәйенсә аса алыуы менән әһәмиәтле. 
 
 ","
	Шаршамбы, 24 октябрь 2018",Яңылыҡтар,Na
https://kulturarb.ru/ba/news/өfөlә-bөtә-rәsәj-sәsәndәr-festivale-uҙғaryla, Өфөлә Бөтә Рәсәй сәсәндәр фестивале уҙғарыла ,Na,"

Ағымдағы йылдың 25-26 октябрь көндәрендә 2020 йылдағы Бөтә Рәсәй Фольклориадаһына әҙерлек сиктәрендә баш ҡалала  Бөтә Рәсәй сәсәндәр фестивале уҙғарыла.
Сәсәндәр фестивале ЮНЕСКО эгидаһы аҫтында, «Рәсәй мәҙәниәте», «Рәсәй милләте берҙәмлеген нығытыу һәм Рәсәй халыҡтарының этномәҙәни үҫеше» федераль маҡсатлы программалары сиктәрендә һәм Башҡортостан Республикаһы Башлығы Грантына ойошторола.
Фестивалдә Башҡортостандан, Комиҙан, Дағстандан, Саха (Яҡут), Бүрәт, Мари Иле Республикаларынан, Ханты-Манси автономиялы округынан, Мәскәүҙән һәм Магнитогорскиҙан сәсәндәр ҡатнашыуы көтөлә.
Бәйге сиктәрендә милли атрибутика, ювелир тауарҙар, музыка ҡоралдары күргәҙмәһе ойоштороу күҙ уңында тотола. 
Шулай уҡ республиканың ғалимдары, Рәсәй Фәндәр академияһы Өфө ғилми үҙәгенең донъя эпостарын өйрәнеүсе фольклорсылары ҡатнашлығында «Асыҡ тирмә» исемле  интерактив шоу үтәсәк.
Сәсәндәр бәйгеһе Гала-концерт һәм фестивалдә ҡатнашыусыларҙы бүләкләү менән тантанаһы менән тамамланасаҡ.
 ","
	Шаршамбы, 24 октябрь 2018",Яңылыҡтар,Na
https://kulturarb.ru/ba/news/tolpar-2018-kinofestivalena-100-ҙәn-ashyu-film-tәҡdim-itelgәn,                        «Толпар-2018» кинофестивалена 100-ҙән ашыу фильм тәҡдим ителгән  ,Na,"

«Толпар» асыҡ балалар-үҫмерҙәр теле-кинофестивале быйыл бишенсе тапҡыр ойошторола һәм  Башҡортостан Республикаһында Ғаилә йылына арналған.
Фестиваль  асыҡ онлайн-конурс статусына эйә булды, 23 йәшкә тиклем һәр кеше үҙе төшөргән фильмын тәҡдим итте.
Ойоштороусылар хәбәр итеүенсә, фестивалгә 100-ҙән ашыу фильм килгән: Рәсәй, Ҡаҙағстан, Ҡырғыҙстан, Белоруссия, Украина, Әрмәнстан, Иран, Испания, Һиндостан илдәренән, Луганск Халыҡ Республикаһынан. Баһалама ағзалары 67 фильмды һайлап алған.
 «Толпар» кинофестиваленең е-е-селәре ағымдағы йылдың 15 ноябренән һуң билдәле буласаҡ.  
 ","
	Шаршамбы, 24 октябрь 2018",Яңылыҡтар,Na
https://kulturarb.ru/ba/news/өfөgә-teatr-tәnҡitseһe-sәnғәt-belgese-olga-egoshina-kilde," Өфөгә театр тәнҡитсеһе, сәнғәт белгесе Ольга Егошина килде ",Na,"

Рәсәйҙең Театр эшмәкәрҙәре союзы грантын тормошҡа ашырыу ниәтенән Өфөгә театр тәнҡитсеһе, сәнғәт белгесе, МХАТ мәктәп-студияһы профессоры Ольга Егошина килде.
 Тәнҡитсе Мәжит Ғафури исемендәге Башҡорт академия драма театрының ""Ай тотолған төндә"" (М.Кәрим, режиссеры - Айрат Абушахманов), ""Прометей"" (М.Кәримдең ""Ташлама утты, Прометей!.."" пьесаһы буйынса, режиссеры - Илсур Ҡаҙаҡбаев), ""Зөләйха күҙҙәрен аса"" (Г.Яхина, Я.Пулинович, режиссеры - Айрат Абушахманов) спектаклдәрен ҡараны.
 Ҡараған спектаклдәргә фекер алышыу үтте. «Ошо өс көн эсендә мин ""ҡәҙимге өйрәнелгән тулҡындарҙан"" ситтә йәшәүем өсөн һеҙҙең театрға рәхмәтлемен. Мәжит Ғафури исемендәге Башҡорт академия драма театры минең өсөн – ул ҙур формалағы, оло фекерле, хәрәкәтсән театр. Был театрҙа профессионалдар эшләй. Һеҙҙең труппала өлкән быуын актерҙарының булыуы бик яҡшы, сөнки йәштәр өсөн улар ориентир булып торалар, улар – йәштәргә таяныс та. Ә йәш артистар – улар шул тиклем һығылмалы, үҙ ролдәрен шул тиклем бирелеп, оҫта уйнай. Мине бигерәк тә һеҙҙең тамашасылар таң ҡалдырҙы, улар еңелсә спектаклдәргә ҡарағанда ҡатмарлы спектаклдәрҙе лә ҡарарға әҙерҙәр. Улай ғына ла түгел – улар актерҙарға хөрмәт күрһәтә беләләр һәм спектаклдән һуң оҙаҡ ҡына аяғүрә баҫып һеҙгә ҡул сабалар. Шулай уҡ һеҙҙең театр режиссерҙарҙан уңған - Айрат Абушахманов һәм Илсур Ҡаҙаҡбаев - улар икеһе ике төрлө булыуға ҡарамаҫтан, уларҙы үҙҙәре ҡуйған спектаклдәрҙәге кешеләр араһындағы мөнәсәбәттәр бөйөклөгө берләштерә"", тине Ольга Егошина.
 ","
	Шаршамбы, 24 октябрь 2018",Яңылыҡтар,Na
https://kulturarb.ru/ba/news/bashҡortostan-tarihi-bittәre-festival-marafon-siktәrendә-dyuan-rajony-prezentaciyalana," ""Башҡортостан тарихи биттәре"" фестиваль-марафон сиктәрендә Дыуан районы презентациялана  ",Na,"

Республикала “Башҡортостан тарихы биттәре” тигән республика фестиваль-марафоны дауам итә. 
Бөгөн, 23 октябрҙә  Хөсәйен Әхмәтов исемендәге Башҡорт дәүләт филармонияһында Башҡортостан Республикаһы ойошторолоуға 100 йыл тулыуға арналған ""Башҡортостан тарихи биттәре"" муниципаль берәмектәр араһында халыҡ ижады фестиваль-марафон сиктәрендә Дыуан районы сығыш яһай.
Дыуан районында тыуып үҫкән, тамырҙары ошо районға барып тоташҡан һәр милләт вәкилдәрен осрашыуға саҡырабыҙ.
Башҡорт дәүләт филармонияһы сәхнәһендә райондың иң яҡшы ижади коллективтары сығыш яһаясаҡ, фойела милли ризыҡтар һәм сувенирҙар, сәнәғәт ойошмалары тауарҙары күргәҙмәһе, Дыуандың данлы үткәне һәм бөгөнгөһөнә арналған экспозиция тәҡдим ителәсәк.
Сараға рәхим итегеҙ, башлана 18.00 сәғәттә, инеү бушлай.
Дыуан районы — Башҡортостандағы муниципаль район. Административ үҙәге — Мәсәғүт ауылы. Свердловск өлкәһенең Красноуфим районы, Башҡортостандың Мәсетле, Ҡыйғы, Салауат, Нуриман, Ҡариҙел, Асҡын райондары менән сиктәш.
Милли составы буйынса районда урыҫтар, башҡорттар, татарҙар, мордвалар йәшәй.
Дыуан билдәле шәхестәре менән ғорурлана: Байышев Таһир Ғәлләм улы -башҡорт тел белгесе, Ившин Аркадий Игнатьевич- ауыл хужалығы эшмәкәре, Әхмәтов Радик Рәхимйән улы -ғалим-биохимик.
 
 ","
	Шишәмбе, 23 октябрь 2018",Яңылыҡтар,Na
https://kulturarb.ru/ba/news/respublika-halyҡ-izhady-үҙәge-mәҙәniәt-jortonda-folklor-sәnғәte-bujynsa-konkurs-ojoshtoroldo, Республика Халыҡ ижады үҙәге мәҙәниәт йортонда фольклор сәнғәте буйынса конкурс ойошторолдо ,Na,"

2020 йылда Башҡортостанда үтәсәк Бөтә донъя фольклориадаһына әҙерлек эштәре дауам итә.
20 октябрҙә баш ҡалала Халыҡ ижады үҙәге мәҙәниәт йортонда фольклор сәнғәте буйынса конкурс ойошторолдо. Сара ғаилә-көнкүреш йолаларын, тарихи ҡиммәттәрҙе, эстетик тәрбиә менән һуғарылған йыр-бейеүҙәрҙе тергеҙеүгә ҡайтып ҡалды. 
Конкурс башлыса үҙешмәкәр коллективтар һәм яңғыҙ башҡарыусылар араһында барҙы.
Республиканы донъя кимәлендә танытыу өсөн етди этәргес биргән был форум беҙҙә 2020 йылда була. Бөтә донъя фольклориадаһы Халыҡ-ара фольклор фестивалдәр һәм традицион сәнғәт ойошмалары советының рәсми саралар өлөшө булып тора. Ғәҙәттә сарала 60-80 илдән өс мең самаһы артист ҡатнаша.
Тәүге Фольклориада 1996 йылда Голландияла, икенсеһе – 2000 йылда Японияла уҙғарылды. Венгрия өсөнсө Фольклориаданы үткәреү урыны булды. 2012 йылда Көньяҡ Кореяла дүртенсе Бөтә донъя фольклориадаһы уҙҙы. 2016 йылда Бөтә донъя фольклориадаһы Мексикала гөрләне.
2015 йылда 45-се Бөтә донъя конгресында һәм Халыҡ-ара фольклор фестивалдәр һәм традицион сәнғәт ойошмалары советының генераль ассамблеяһында 2020 йылда Фольклориаданың Башҡортостан Республикаһында уҙасағы иғлан ителде.
 
 ","
	Шишәмбе, 23 октябрь 2018",Яңылыҡтар,Na
https://kulturarb.ru/ba/news/mineң-danly-bashҡortostanym-poemalar-konkursy-aҙaғyna-yaҡynlasha, “Минең данлы Башҡортостаным” поэмалар конкурсы аҙағына яҡынлаша  ,Na,"

Башҡортостан Республикаһының Яҙыусылар союзы Башҡортостан Республикаһының Мәҙәниәт министрлығы һәм “Ағиҙел” журналы менән берлектә иғлан иткән һәм “Минең данлы Башҡортостаным” тип аталған поэмалар конкурсы аҙағына яҡынлаша - ҡулъяҙмалар 30 октябргә тиклем ҡабул ителә. 
Был конкурс Башҡортостан Республикаһы Башлығы грантына тормошҡа ашырыла һәм республикабыҙҙың 100 йыллығына арнала.
18 йәше тулған һәр ижадсы унда ҡатнашыу хоҡуғына эйә. Конкурстың төп маҡсаты – башҡорт халҡының, Ватаныбыҙҙың тарихына, бөгөнгө проблемаларына иғтибарҙы арттырыу, милләт-ара татыулыҡты нығытыу, шулай уҡ поэма жанрын үҫтереү, ижадсыларыбыҙҙы дәртләндереү. 
Конкурс һөҙөмтәһендә алты призлы урын билдәләнәсәк (I урын – бер ҡатнашыусы, II урын – ике ҡатнашыусы, III урын – өс ҡатнашыусы). 
I урын яулаусы поэма авторы 50 мең һум күләмендә аҡсалата приз менән бүләкләнәсәк. 
II урынға 30 мең һум, III урынға 15 мең һум күләмендә аҡсалата бүләк ҡаралған.
 Конкурстың положениеһы менән Башҡортостан Яҙыусылар союзының рәсми сайтында таныша алаһығыҙ.
 
 ","
	Шишәмбе, 23 октябрь 2018",Яңылыҡтар,Na
https://kulturarb.ru/ba/news/әbjәlil-rajonynda-mәҙәniәt-usaҡtary-yaңy-һulysh-aldy, Әбйәлил районында мәҙәниәт усаҡтары яңы һулыш алды  ,Na,"

Әбйәлил районының Ҡужан менән Салауат ауылдарында күркәм, заманса клуб асылды. Тантанаға йыйылыусыларҙы Р. Б. Фәттәхов тәбрикләп, клубты яңыртыуға үҙ өлөштәрен индергән кешеләрҙең барыһына ла рәхмәт һүҙҙәрен еткерҙе.
 — Ауылыбыҙҙа бөгөн ҙур байрам, ике йыл элек күмәкләп башлаған оло эштең осона сыҡтыҡ. Клубты йүнәтәйек тип инициатива белдергән һәм ярҙам күрһәткән ауылдаштарға, артабан ремонтты дауам итеү өсөн саралар бүлгән район етәкселегенә, эште сифатлы атҡарып сыҡҡан төҙөүселәргә рәхмәт, — тине район Советы депутаты, урман хужалығы етәксеһе З. Т. Абдуллин.
Бина тыштан сайдинг менән көпләнгән, ҡыйығы яңыртып ябылған булһа, эстән дә матурайған. 1956 йылда Тупаҡ кирбесенән һалынған клуб менән бөгөнгөнө сағыштырырлыҡ та түгел. Стеналар тигеҙләп, һыланған-буялған. Тәҙрә-ишектәр алыштырылған, сығыу урындары янғын хәүефһеҙлеге талаптарына яуап бирерлек итеп эшләнгән. Электрҙы аҙ ҡулланған экономиялы йылытыу системаһы ҡуйылған. Өр-яңы иҙәндәр йәйелгән, түбә заманса материалдар менән көпләнгән. Сәхнә лә уңайлы, ҡупшы килеп сыҡҡан, зауыҡлы шаршауҙар эленгән. Шундай уҡ йәшел төҫтәге 100 йомшаҡ ултырғыс алынған. Хәҙер ауыл халҡы рәхәтләнеп, яҡты, йылы клубта тамаша ҡыла ала.  Йыр-моңға һыуһаған ҡужандар клуб асылыу уңайынан ҡуйылған концертты тын да алмай, йотлоғоп ҡараны. «Салауат» ансамбле (етәксеһе Рәйлә Хафизова) дәртле бейеүҙәре менән тамашасыларҙы әсир итте.
Ҡужан ауылы кейәүе Руслан Әпсәләмов, Таштимер егете Заһир Хызыровтың моңло йырҙары һәр кемдең күңеленә хуш килде. Ауылдың һәүәҫкәр әртистәре лә яңы сәхнәгә сығып, йырлап-бейеп күңел асты. 

 
 ","
	Шишәмбе, 23 октябрь 2018",Яңылыҡтар,Na
https://kulturarb.ru/ba/news/өfөlә-ajgiz-bajmөhәmәtov-izhad-kisәһen-uҙғara, Өфөлә Айгиз Баймөхәмәтов ижад кисәһен уҙғара ,Na,"

Өфөлә йәш яҙыусы, «Ҡалдырма, әсәй!» китабы авторы Айгиз Баймөхәмәтовтың ижад кисәһе ойошторола. 
Сара 29 октябрҙә Мәжит Ғафури исемендәге Башҡорт академия драма театрында уҙа. Өфөгә Татарстан, Сыуашстан, Ҡаҙағстан ҡунаҡтары килә. Сәхнәлә башҡорт эстрадаһының популяр артистарының сығыш яһауы көтөлә.
Айгиз Баймөхәмәтов — Ш.Бабич исемендәге дәүләт йәштәр премияһы лауреаты,  Шолохов исемендәге халыҡ-ара миҙалға эйә. Уның «Ҡалдырма, әсәй!» повесы — иң күп тиражлы заманса башҡорт китабы. Бер нисә телгә тәржемәләнде. М.Ғафури исемендәге Башҡорт академия драма театрында һәм Х.Намсараев исемендәге Бүрәт драма театрында ошо повесть буйынса спектаклдәр бара. Йәш авторҙың икенсе китабы —  «Әкиәтһеҙ бала саҡ» хикәйәләр йыйынтығы, өсөнсөһө «Урам балалары» тип атала.
Программала «Урам балалары» тигән яңы китаптың исем туйын уҙғарыу ҡаралған. 
 ","
	Шишәмбе, 23 октябрь 2018",Яңылыҡтар,Na
https://kulturarb.ru/ba/news/respublika-halҡy-mәshһүr-әҙip-mostaj-kәrimdeң-tyuғan-kөnөn-bildәlәne,  Республика халҡы  мәшһүр әҙип Мостай Кәримдең  тыуған көнөн билдәләне ,Na,"

20 октябрҙә республика халҡы  мәшһүр әҙип Мостай Кәримдең  тыуған көнөн билдәләне. Ошо  уңайҙан Өфөлә Профсоюздар Йорто янындағы шағир исемен йөрөткән скверҙа театрлаштырылған тамаша ойошторолдо. Республика етәкселәре, йәмәғәтселек вәкилдәре, студенттар Мостай Кәрим һәйкәленә сәскәләр һалды.
Республика етәксеһе Радий Хәбиров, һәр кемдең йөрәгендә үҙ Мостайы йәшәй, тине.
Рәсәй-Белорусь союздаш дәүләте секретары Григорий Рапота: “Мостай Кәрим башҡорт халҡының ғына түгел, бөтә Рәсәйҙең оло ғорурлығы. Белорусь республикаһында Мостай Крәимдең китабы нәшер ителә”, тине.
Әзербайжандың Рәсәйҙәге тулы хоҡуҡлы илсеһе Полад Бюль-бюль оғлы: “Мостай Кәрим илдәр һәм халыҡтар араһында дуҫлыҡ күперҙәре һалды. Ул тыныслыҡ илсеһе булды. Мин уны бөйөк әҙиптәр Сыңғыҙ Айтматов һәм Рәсүл Ғамзатов менән бер рәткә ҡуя”, тигән һүҙҙәрен әйтте.  
Билдәле татар шағиры, Рәсәй дәүләт һәм Ғабдулла Туҡай исемендәге премиялар лауреаты Ренат Харис: “Мостай Кәримдең уҡыусыһы булыуыма сикһеҙ шатмын. Ҡаҙан-Өфө араһын үткәндә ныҡ тулҡынланам. Ул тормошо менән дә, ижады менән дә минең өсөн өлгө”, тине.
 
 ","
	Дүшәмбе, 22 октябрь 2018",Яңылыҡтар,Na
https://kulturarb.ru/ba/news/niyaz-mәzhitov-isemendәge-premiya-buldyryla, Нияз Мәжитов исемендәге премия булдырыла  ,Na,"

Күптән түгел Ғафури районы Сәйетбаба ауылында танылған археолог, академик Нияз Мәжитовтың хәтер кисәһе үтте. Сарала ғалимдың замандаштары, яҡташтары, Бөтә донъя башҡорттары ҡоролтайы вәкилдәре, академиктың ҡыҙы Әлфиә Солтанова ҡатнашты. Быйыл Нияз Мәжитовтың тыуыуына 85 йыл тула. Ғалим Көньяҡ Уралда урта быуаттарҙағы үҙенсәлекте археологик ҡомартҡыларҙы таба һәм тикшерә, ул шулай уҡ әүҙем йәмәғәт эшмәкәрлеге алып бара.
Хәтер кисәһе алдынан ҡунаҡтар ғалимдың тыуған ауылы - Туҡайҙа булды, артабан Сәйетбабаға килде. Бында ауыл мәҙәниәт йортонда күргәҙмә ойошторолдо, Нияз Мәжитовтың шәжәрә ағасы тәҡдим ителде. Сәхнәлә ауыл һәүәҫкәрҙәре һәм мәктәп уҡыусылары ҡатнашлығында концерт ҡуйылды. Ғалимдың исемен мәңгелләштереү
йәһәтенән уның исемендәге премия булдырырға тәҡдим ителде. 
Нияз Мәжитовтың хәтер кисәләре артабан Ғафури районының башҡа ауылдарында, Өфөлә дауам итәсәк. 
 
 ","
	Дүшәмбе, 22 октябрь 2018",Яңылыҡтар,Na
https://kulturarb.ru/ba/news/berense-bashҡort-professional-bejeүseһe-fәjzi-ғәskәrovtyң-tyuyuyna-106-jyl,                        Беренсе башҡорт профессиональ бейеүсеһе Фәйзи Ғәскәровтың тыуыуына 106 йыл ,Na,"

Бөгөн беренсе башҡорт профессиональ бейеүсеһе Фәйзи Ғәскәровтың тыуыуына 106 йыл. 1937-1938 йылдарҙа ул Советтар Союзы халыҡ бейеүҙәр ансамбле солисы була. Башҡортостанда ла ошондай коллектив булдырыу тураһында хыяллана.Фәйзи Ғәскәров тырышлығы менән ансамбль булдырыла, уны үҙе үк етәкләй. Ансамбль әле лә киң билдәле, 1988 йылдан Фәйзи Ғәскәров исемен йөрөтә.
Ғәскәров Фәйзи Әҙеһәм улы 1912 йылда тыуған. Бөрөләге, Смоленск өлкәһендәге балалар йорттарында тәрбиәләнә, үҙенең ата-әсәһен хәтерләмәй. Балалар йортонда тәрбиәсе Гөлсөм апай уны тальян гармунда уйнарға өйрәтә.
1924 йылда уны Бөрө педагогия техникумына уҡырға урынлаштыралар. Бейеүгә һөйөү Фәйзи Әҙеһәм улын сәнғәт техникумына алып килә. Өфөлә театр техникумы асылғас, балалар йортонан һәләтле балаларҙы ошо һөнәргә өйрәтергә алалар. Фәйзи фортепиано буйынса дәрестәр ала. Техникумда ул Башҡорт күсмә театры директоры менән таныша. Актерҙар коллективында ҙур булмаған бейеү төркөмө эшләй. Буласаҡ бейеүсе был театр менән бик күп башҡорт ауылдарын, Силәбе, Һамар, Ульяновск өлкәләрен, күрше республиканы урап сыға. Театрҙа барлыҡ уйын ҡоралдарында уйнарға өйрәнә. Иң яратҡан музыка ҡоралы — һуҡма инструменттар.
Опера театры коллективы Өфөгә гастролгә килгәс, ул классик бейеү дәресенә йөрөй. Театрҙың балетмейстры уның тырышлығын, тәбиғи һәләтен күреп, балет мәктәбенә уҡырға инергә кәңәш итә. Уны бейеүҙәр генә түгел, халыҡ костюмдары, көнкүреше, йолалары, риүәйәттәре, бейеүҙең музыкаль биҙәлеше ҡыҙыҡһындыра. Шүға бәйле бер нимә лә уның иғтибарынан ҡалмай.
Бейеү Фәйзи Ғәскәровтың йәшәү рәүешенә әүерелә. Режиссер Мортазин-Иманскийҙың кәңәше буйынса 16 йәшлек Фәйзи СССР-ҙың Ҙур театры ҡарамағындағы хореография техникумына уҡырға бара. 1928—1932 йылдарҙа данлыҡлы балетмейстер Игорь Моисеев класында һабаҡ ала, артабан Ленинград хореография училищеһында уҡыта.
Училищела Башҡортостандың һәләтле балаларына милли бүлек асыу өсөн Мәскәү түрәләре тупһаһын Фәйзи Әҙеһәм улы йыш тапай. Йөрөй торғас, ул Надежда Крупскаяның үҙенә барып етә һәм мәсьәлә ыңғай хәл ителә.
1934 йылда Фәйзи Ғәскәров иң талантлы балаларҙы һайлап, Ленинградҡа алып бара. Улар араһында Зәйтүнә Насретдинова, Хәләф Сафиуллин, Фәүзи Саттаров, Майя Таһирова кеүек киләсәктә балҡыясаҡ сәхнә йондоҙҙары була.
Башҡорт бейеү сәнғәтен үҫтереү теләге Фәйзи Ғәскәровҡа тынғылыҡ бирмәй. Остазы Игорь Моисеев был ынтылыуҙы хуплай, һәм егеткә ауылдарға йөрөп халҡының йолаларын, көнкүрешен, милли музыкаһын яҡындан өйрәнергә кәңәш итә. Башҡортостанға ҡайтып, ауылдар буйлап этнографик экспедицияларға сығыу бәхетенә өлгәшә Ғәскәров. Яңы бейеүҙәр һалыу өсөн материалдар туплай, шул уҡ ваҡытта һәләтле йәштәрҙе йыя. 1939 йылдан алып Фәйзи Ғәскәров яңы ғына ойошторолған бейеү ансамбленең художество етәксеһе булып китә. Ансамблдең маҡсаты һәм бурыстары — милли сәнғәтте пропагандалаусы профессиональ труппа төҙөү, халыҡ ижадының бөйөклөгөн һәм үҙенсәлеген һаҡлау, халыҡ бейеүҙәренең үҙенә генә хас формаларын ҡулланыу. Фәйзи Ғәскәров тамашасы һөйөүен яулаған «Гөлнәзирә», «Зарифа», «Ете ҡыҙ», «Байыҡ» исемле беренсе бейеүҙәрен ҡуя.
Фәйзи Ғәскәров оҙаҡ сирләгәндән һүң, 1984 йылдың 18 июнендә вафат була.
Арҙаҡлы хореограф-балетмейстерҙың башҡорт сәнғәтенә индергән өлөшө баһалап бөткөһөҙ. Шуға ла уның исеме бер ваҡытта ла халыҡ теленән төшмәй.
 
 ","
	Дүшәмбе, 22 октябрь 2018",Яңылыҡтар,Na
https://kulturarb.ru/ba/news/rәshit-shәkүrҙeң-jөrәktәge-yaҙmalar-isemle-kitaby-donya-kүrҙe," Рәшит Шәкүрҙең ""Йөрәктәге яҙмалар"" исемле китабы донъя күрҙе  ",Na,"

Күптән түгел билдәле шағир, Салауат Юлаев исемендәге дәүләт премияһы лауреаты Рәшит Шәкүрҙең ""Йөрәктәге яҙмалар"" исемле китабы донъя күрҙе.
Баҫмала  ике быуат уртаһында шағир үҙе ҡатнашып йөрөгән бик күп ижтимағи һәм сәйәси ваҡиғалар бәйән ителә. Халҡыбыҙ һәм республикабыҙ яҙмышы өсөн хәҙер ҙә әһәмиәтле проблемалар күтәрелә. Йыйынтыҡҡа әҙерләнгән хәтирәләр иң тәүҙә “Ағиҙел” журналында донъя күрҙе.
Рәшит Шәкүр 1937 йылдың 11 ғинуарында Әлшәй  районы Яңы Абдрахман  ауылында тыуған.
Ауылда ете йыллыҡ мәктәпте тамамлағас, нефть техникумында уҡый, промыслыла оператор булып эшләй, армияла хеҙмәт итә. 1965 йылда Башҡорт дәүләт университетын ҡыҙыл дипломға тамамлай. Һуңынан СССР Фәндәр академияһының Тел ғилеме институтында аспирантурала уҡый һәм 1974 йылда кандидатлыҡ, һуңынан докторлыҡ диссертацияһын яҡлай.
«Башҡортостан» гәзитендә әҙәбиәт һәм сәнғәт бүлеге мөдире, Рәсәй Фәндәр академияһы Өфө ғилми үҙәгенең Тарих, тел һәм әҙәбиәт институтында өлкән ғилми хеҙмәткәр булып эшләй. БАССР Яҙыусылар союзы идараһында, «Ағиҙел» журналы, «Башҡорт энциклопедияһы» ғилми нәшриәтендә яуаплы вазифалар башҡара. 
Рәшит Шәкүр — 180-дән артыҡ ғилми хеҙмәт авторы. Уның фәнни эҙләнеүҙәре Башҡортостан топономикаһын өйрәнеүгә бағышланған. 1998 йылдан бөгөнгө көнгә тиклем М. Аҡмулла исемендәге Башҡорт дәүләт педагогия университетының башҡорт теле кафедраһы профессоры.
Әҙип, публицист һәм ғалим булараҡ, өс тиҫтәгә яҡын китап сығарған, шул иҫәптән: 10 шиғыр һәм публицистика йыйынтығы; 7 башҡорт әҙәбиәте, фольклоры, топонимияһы һәм диалектологияһы буйынса монография; күп һанлы ғилми-популяр хеҙмәттәр. 1996 һәм 1997 йылдарҙа уның мөхәррирлеге аҫтында башҡорт һәм урыҫ телдәрендә «Башҡортостан» ҡыҫҡа энциклопедияһы донъя күрҙе.
Рәшит Шәкүр бөйөк башҡорт шағиры һәм мәғрифәтсеһе Аҡмулланың ижадын һәм тормошон өйрәнеп «Шиғриәт йондоҙо: Мифтахетдин Аҡмулла» (1981) тигән монография яҙҙы.
Башҡорт фольлоры тураһында «Сыңрау торналар иле» (1996) тигән китабы донъя күрҙе, уның шиғри шәлкемдәре, төрлө темаға яҙылған публицистик һәм ғилми мәҡәләләре республика гәзит һәм журналдарында даими баҫылып тора.
2012 йылда «Ыласындар оса бейектә» китабы өсөн Рәшит Шәкүргә Башҡортостан Республикаһының Салауат Юлаев исемендәге дәүләт премияһы (2012) бирелде. Ул шулай уҡ Салауат Юлаев ордены кавалеры (2007).
 ","
	Дүшәмбе, 22 октябрь 2018",Яңылыҡтар,Na
https://kulturarb.ru/ba/news/ҡazanda-rudolf-nurievҡa-һәjkәl-asyldy, Ҡазанда Рудольф Нуриевҡа һәйкәл асылды ,Na,"

«Башинформ» мәғлүмәт агентлығы хәбәр итеүенсә, Ҡазанда ижади карьераһын Башҡортостанда башлаған күренекле бейеүсе Рудольф Нуриевҡа һәйкәл ҡуйҙылар. Биш метрлыҡ һын Йәлил исемендәге Татар опера һәм балет театры эргәһендә үҙ урынын тапты.
Мәғлүм булыуынса, Башҡортостандың баш ҡалаһында «Рудольф Нуриев һәйкәлен әҙерләү һәм ҡуйыу» объекты буйынса инженер-эҙләнеү эштәрен башҡарыуға электрон аукцион иғлан ителгән.
Һәйкәлде Зәки Вәлиди урамында, Социнвестбанк янында ҡуйыу күҙаллана. Һәйкәл ҡойоу кемгә йөкмәтелер — әлегә билдәһеҙ.
Рудольф Нуреев — совет, британ һәм француз балет артисы һәм балетмейстеры, Киров исемендәге Ленинград опера һәм балет театры солисы. 1961 йылда труппаның Париждағы гастролдәре тамамланғас, сәйәси һыйыныу урыны һорай. 1941 йылда Рудольф әсәһе менән Башҡорт АССР-ына эвакуациялана. Өфөләге балалар фольклор ансамблендә бейей башлай, Мәҙәниәт һарайында шөғөлләнә.
Өфөлә Башҡорт хореография колледжы һәм 1993 йылдан Башҡорт опера һәм балет театры сәхнәһендә уҙғарылған Халыҡ-ара балет сәнғәте фестивале, шулай уҡ ҡала урамдарының береһе Рудольф Нуриевтың исемен йөрөтә. Башҡорт опера һәм балет театрында Рудольф Нуриев музейы булдырылған. Шулай уҡ ҡалала бейеүсе хөрмәтенә мемориаль таҡтаташ һәм барельеф ҡуйылған.
 
 ","
	Кесе йома, 18 октябрь 2018",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһynda-yaҡup-ҡolmojҙoң-100-jyllyғyna-arnalғan-hәter-kisәһe-uҙғaryla, Башҡорт дәүләт филармонияһында Яҡуп Ҡолмойҙоң 100 йыллығына арналған хәтер кисәһе уҙғарыла ,Na,"

22 октябрҙә Х.Әхмәтов исемендәге Башҡорт дәүләт филармонияһында күренекле башҡорт шағиры, Башҡортостан Республикаһының атҡаҙанған мәҙәниәт хеҙмәткәре һәм сәнғәт эшмәкәре Яҡуп Ҡолмойҙоң тыуыуына 100 йыл тулыу айҡанлы хәтер кисәһе уҙғарыла.
Сараны ойоштороусылар – Башҡортостандың Мәҙәниәт министрлығы булышлығында республика Яҙыусылар союзы, Х.Әхмәтов исемендәге Башҡорт дәүләт филармонияһы.
Хәтер кисәһендә Башҡорт дәүләт филармонияһы солистары: Лилиә Ишемйәрова, Миңзифа Исҡужина, Гөлнара Вәлиева, М.Ғафури исемендәге Башҡорт академия драма театры актерҙары, Ишембай районының художество үҙешмәкәрлек коллективтарының сығыш яһауы көтөлә.
Сәхнә йондоҙҙары шағирҙың шиғырҙарына ижад ителгән йырҙар башҡарасаҡ.
Шулай уҡ сара сиктәрендә Башҡортостан Милли әҙәбиәт музейының һәм Ә.З. Вәлиди исемендәге Милли китапхананың күргәҙмәһе ойоштороласаҡ. Хәтер кисәһе сәғәт 19.00 башлана. Рәхим итегеҙ!
 ","
	Кесе йома, 18 октябрь 2018",Яңылыҡтар,Na
https://kulturarb.ru/ba/news/kүrenekle-muzykant-rәmil-ғәjzullin-krasnodar-filarmoniyaһynda-syғysh-yaһany, Күренекле музыкант Рәмил Ғәйзуллин Краснодар филармонияһында сығыш яһаны ,Na,"

Күптән түгел Г. Пономаренко исемендәге Краснодар филармонияһында «Кубань хөрмәтенә, Рәсәй мәнфәғәтенә!» концерты үтте. Сара Рәсәйҙә иң яҡшы оркестрҙарҙың береһе, «Кубань виртуоздары» дәүләт концерт рус халыҡ оркестрының 25 йыллығына арналған ине.
Юбилей концертына илдең төрлө төбәктәренән һәм ҡалаларынан – Мәскәүҙән, Санкт-Петербургтан, Өфөнән, Симферополдән, Майкоптан, Белгородтан, Петрозаводскиҙан, Элистанан, шулай Көньяҡ Кореянан һәм Япониянан танылған сәнғәт оҫталарын йыйылғайны
Мәртәбәле концертта башҡорт моңо лә яңғыраны. Солист һәм дирижер сифатында Өфөнән күренекле музыкант, Башҡортостан Халыҡ музыка ҡоралдары оркестрын ойоштороусы, Рәсәйҙең атҡаҙанған артисы, республиканың халыҡ артисы Рәмил Ғәйзуллин ҡатнашты, Морат Әхмәтовтың күренекле «Урал иртәһе» әҫәрен башҡарып, шулай уҡ «Кубань виртуоздары» оркестры менән дирижерлыҡ итте.
 ","
	Кесе йома, 18 октябрь 2018",Яңылыҡтар,Na
https://kulturarb.ru/ba/news/zәjnәb-biisheva-isemendәge-bashҡortostan-kitap-nәshriәteneң-tyuғan-kөnөn-bildәlәne, Зәйнәб Биишева исемендәге Башҡортостан «Китап» нәшриәтенең тыуған көнөн билдәләне ,Na,"

Бына нисәмә йылдар инде «Китап» нәшриәте әҙәбиәт һөйөүселәрен һөйөндөрә, халыҡҡа рухи аҙыҡ өләшә. Архив мәғлүмәттәренән, тарихсыларҙың хеҙмәттәренән күренеүенсә, «Китап»тың тыуған көнө тип 1919 йылдың 16 октябре иҫәпләнә. Зәйнәб Биишева исемендәге Башҡортостан «Китап» нәшриәте — Башҡортостан Республикаһының башҡорт, урыҫ, татар, инглиз телдәрендә нәфис, ғилми-популяр, педагогик, балалар, мәҙәни-ағартыу, тыуған яҡты өйрәнеү әҙәбиәтен, һынлы сәнғәт тауарҙарын, электрон баҫмаларҙы нәшер итеүсе дәүләт ойошмаһы. Башҡортостан китап нәшриәте үҙенең баҫмалары менән бөтә ил, Рәсәй һәм донъя күләмендәге һәр төрлө китап күргәҙмәләрендә даими ҡатнаша, иҫтәлекле китаптар төрлө мәшһүр дипломдарға лайыҡ була. «Китап» нәшриәте төрлө йылдарҙа төрлөсә атала: «Башкнига», «Башгиз» һ.б. 1994 йылда нәшриәт, үҙенең 75 йыллык юбилейы алдынан, рәсми юридик исемен Башҡортостан «Китап» нәшриәте итеп үҙгәртһә, Башҡортостандың халыҡ яҙыусыһы Зәйнәб Биишеваның 100 йыллыҡ юбилейы алдынан әҙибә исемен йөрөтә башлай. Китап - халыҡты халыҡ итеп тотҡан, уны алға әйҙәгән ҡорал. Заман үҙгәрә килә, ҡорал да үҙ формаһын үҙгәртергә мөмкин, әммә эстәлеге үҙгәрмәй. Ул һәр ваҡыт бер маҡсатҡа - телде, мәҙәни байлыҡттарҙы һаҡлауға хеҙмәт итә, киләсәктә лә хеҙмәт итһен.
 
 ","
	Кесе йома, 18 октябрь 2018",Яңылыҡтар,Na
https://kulturarb.ru/ba/news/bashҡort-dәүlәt-ҡursaҡ-teatrynda-mostaj-kәrim-yaҡyn-ofoҡ-spektakleneң-premeraһy-үtte," Башҡорт дәүләт ҡурсаҡ театрында ""Мостай Кәрим. Яҡын офоҡ"" спектакленең премьераһы үтте ",Na,"

Кисә, 17 октябрҙә Башҡорт дәүләт ҡурсаҡ театрында ""Мостай Кәрим. Яҡын офоҡ"" спектакленең премьераһы үтте.
Күптән көтөлгән сараға әҙиптең яҡындары, райондаштары ла килде. Башҡортостандың халыҡ шағиры Мостай Кәримдең тыуыуына 100 йыл тулыуға арналған проектты тормошҡа ашырыуға ""Берҙәм Рәсәй"" партияһы булышлыҡ иткән. Ул ""Театрҙар балалар өсөн"" федераль проекты сиктәрендә тормошҡа ашырылған.
Башҡортостандың халыҡ шағирының тыуыуына 100 йыл тулыуға арналған сәхнә әҫәре драма һәм ҡурсаҡ театрын, кино һәм әҙәбиәтте берләштерә.
Башҡорт дәүләт ҡурсаҡ театры директоры Альберт Имаметдинов әйтеүенсә, һуңғы ваҡытта бындай спектаклдәрҙе эшләгәнебеҙ юҡ. Эш башлағанда күп әйбер аңлашылмай ине. Әҙерлек башланыу менән барыһы ла үҙ яйына һалынды, ти.
Спектаклдә Мостай Кәримдең шиғырҙары яңғыраны. Тамашасыға уларҙы Башҡорт дәүләт ҡурсаҡ театрынан Айрат Әхмәтшин, Эмиль Латипов һәм башҡа актерҙар, ә автор тексын Олег Ханов уҡыны. Үҙенсәлекле проектты тамашасыға күрһәтеүселәргә Мостай Кәримдең ҡыҙы Әлфиә Кәримова рәхмәтен еткерҙе.
 ","
	Кесе йома, 18 октябрь 2018",Яңылыҡтар,Na
https://kulturarb.ru/ba/news/өfөlә-kongress-holda-min-yaratam-һine-tormosh-respublika-festivale-үtte," Өфөлә Конгресс-холда «Мин яратам һине, тормош!» республика фестивале үтте ",Na,"

Оло йәштәгеләр араһында етенсе тапҡыр ойошторолған был фестиваль урындарҙа, һуңынан район буйынса иң сағыу сығыш яһаған коллективтарҙы асыҡланы. Иң яҡшы тип табылған ансамблдәр Архангель районында үткән төбәк турында билдәле йырсы Нәзифә Ҡадирова етәкселегендәге абруйлы жюри алдында «имтихан тотто». «Мин яратам һине, тормош!» фестиваленең йомғаҡлау сараһын БР Ғаилә, хеҙмәт һәм халыҡты социаль яҡлау министры Л. Х. Иванова асып, Ололар көнө уңайынан барыһына ла изге теләктәрен еткерҙе. — Фестиваль күгендә йылдың-йылы яңы йондоҙҙар балҡыуы ҡыуаныслы. Бөгөн сәхнәлә йыр-бейеүҙә республика буйынса иң шәп тип табылғандарҙың сығыштарын күреү бәхетенә ирешәһегеҙ. Оло йәшкә етһәләр ҙә, күңелдәре һәр саҡ йәш булған дәртле әртистәребеҙҙең һәр ҡайһыһының сығышы һоҡланғыс. Киләсәктә фестивалдең офоҡтары киңәйтеләсәк, ул асыҡ буласаҡ, йәғни республикабыҙҙа башланғыс алған был ижади бәйгелә Рәсәйҙең башҡа төбәктәренән дә оло йәштәгеләр үҙ һөнәрен күрһәтә аласаҡ, — тине Ленара Хәким ҡыҙы. Тәбрикләү һүҙенән һуң министр еңеүселәргә дипломдар һәм бүләктәр тапшырҙы. Күп халыҡты йәлеп итеп, концерт номерҙарын юғары кимәлдә башҡарған Әбйәлил районы «Иң яҡшы концерт программаһы» номинацияһында гран-приға лайыҡ булды.
Ғөмүмән, фестивалдә сығыш яһаған ветерандар ижадҡа, йыр-бейеүгә маһирлыҡтары менән өлкән йәштәгеләргә ҡарата «ҡарттар, ололар» тигән ҡарашты юҡҡа сығарҙы. Улар үҙ өлгөләрендә йәштәргә тормошто нисек яратырға, нисек йәшәргә кәрәклеген күрһәтте.
 ","
	Кесе йома, 18 октябрь 2018",Яңылыҡтар,Na
https://kulturarb.ru/ba/news/beҙ-bajmaҡtar-bit-әle-2, Беҙ Баймаҡтар бит әле! ,Na,"

Кисә, 16 октябрҙә, “Башкортостан” концерт залында “Беҙ Баймаҡтар бит әле” тип исемләнгән тамаша уҙҙы.
Залдың тулы булыуы тамашаның сәнғәт йондоҙҙары араһында яраткан йырсыларҙың Баймактан булыуы ла был концертты аншлаг менән үткәрергә булышлыҡ итте. Беҙгә таныш исемдәр Алһыу Бәхтиева, Азамат һәм Нәсимә Тимеровтар, Бибисара Азаматова, Минзифа Искужина, Сәғиҙулла Байегет һәм башка бик күптәрҙең сағыу йондоҙо Баймаҡ ере менән бәйләнгән.
Баймактын бер Буранбай ауылынан ғына сәхнәгә 8 профессиональ йырсы сығып баҫты. Буранбайҙың феномены шунан да килә, был һәләттәрҙең сафы кәмемәй. Йылдан йыл ошо төбәктән яңы быуын йыраусылар үҫеп сыға. Ойоштороусылар әйтеүенсә, был проект яңы башланды ғына, уның киләсәген әле үк өмөтлө тип баһаланылар.
 ","
	Шаршамбы, 17 октябрь 2018",Яңылыҡтар,Na
https://kulturarb.ru/ba/news/өfөlә-һәlәtle-bashҡort-jәshtәre-turaһynda-tәүge-kitap-prezentaciyalandy, Өфөлә һәләтле башҡорт йәштәре тураһында тәүге китап презентацияланды ,Na,"

""Башҡорт 2.0"" исеме аҫтында нәшер ителгән йыйынтыҡта төрлө өлкәлә уңыш ҡаҙанған, Рәсәй төбәктәрендә, сит илдәрҙә йәшәгән милләттәштәребеҙ сағылыш тапҡан. Ул Санкт-Петербург ҡалаһында йәшәүсе Баймаҡ ҡыҙы Эльвира Моталова авторлығында ижад ителгән.
Ошо уңайҙан Өфөлә китаптың исем туйы үтте. Автор әйтеүенсә, баҫма геройҙар миҫалында башҡаларҙы дәртләндереү һәм илһамландырыу йәһәтенән әһәмиәтле.
«Bashkort 2.0» — Башҡортостандың заманса, үҫешкән һәм маҡсатлы яҡташтары тураһында проект. Исеме яңыртылған, яҡшыртылған башҡорт йәштәре версияһын сағылдыра. Геройҙар Башҡортостанда һәм Рәсәй ҡалаларында, шулай уҡ Европала һәм Азияла, Төньяҡ һәм Көньяҡ Америкала,Африкала һәм Австралияла йәшәй.
Проекттың маҡсаты – уҡыусыларҙы илһамландырыу, яңы шәхестәр асыу, яҡташтарыбыҙҙың проекттары менән таныштырыу һәм уларға булышлыҡ итеү, үҫешкән башҡорт йәштәр имиджын булдырыу һәм танытыу, бөтә донъянан ватандаштарҙы берләштереү. Бөгөнгө көнгә проект сайтында 100-ләгән мәҡәлә баҫылып сыҡҡан.
Исем туйында йыйынтыҡҡа ингән геройҙар сығыш яһаны. Донъяның төрлө ҡитғаларынан сәләмләүселәр ҙә булды. Китаптың исем туйы рухлы йырҙар менән дә үрелеп барҙы. Баҫма геройҙары билдәләнеүсә, йыйынтыҡ ниндәйҙер кимәлдә тәжрибә уртаҡлашыу майҙансығын хәтерләтә.
Башкорт йыры бәйгеһен ойоштороусылар ""Башкортостан"" концерт залында ""Беҙ Баймактар бит әле!"" тигән яңы проектҡа старт бирҙе. Сығышы менән Баймактан булған профессиональ артистарҙың ҙур концерты йәнә Өфө һәм уның ҡунактарын йыйҙы.
 ","
	Шаршамбы, 17 октябрь 2018",Яңылыҡтар,Na
https://kulturarb.ru/ba/news/һuҡyrҙar-өsөn-respublika-mahsus-kitaphana-abonementy-yaҙyusy-vladislav-krapivindyң-әҫәrҙәrenәn-torғan-kitap-kүrgәҙmәһen-tәҡdim-itә, Һуҡырҙар өсөн республика махсус китапхана абонементы яҙыусы Владислав Крапивиндың әҫәрҙәренән торған китап күргәҙмәһен тәҡдим итә ,Na,"

Һуҡырҙар өсөн республика махсус китапхана абонементы, яҙыусы Владислав Крапивиндың тыуыуына 80 йыл тулыу айҡанлы, уның әҫәрҙәренән торған китап күргәҙмәһен тәҡдим итә.
Владислав Петр улы 1938 йылда Төмән ҡалаһында тыуған. Журналистика факультетында уҡып йөрөгән сағында уҡ, “Комсомольская правда” гәзитендә эшләй башлай. Тәүге китабы “Орион” рейсы” 1962 баҫыла.
1964 йылда СССР Яҙыусылар союзына ҡабул ителә. 1970-1980 йылдарҙа “Пионер” һәм “Уральский следопыт” журналдарында мөхәрририәт ағзаһы булып тора.
Бөтәһе төрлө телдә баҫтырылған 200-ҙән ашыу китабы донъя күрә. 2006 йылдан В. П. Крапивин исемендәге премия барлыҡҡа килә.
Күргәҙмәлә төрлө йылдарҙа баҫтырылған, һуҡырҙар өсөн яраҡлаштырылған китаптар тәҡдим ителә.
 ","
	Шаршамбы, 17 октябрь 2018",Яңылыҡтар,Na
https://kulturarb.ru/ba/news/jөrәk-һүҙe-televizion-proektynyң-ikense-miҙgele-bashlandy," ""Йөрәк һүҙе"" телевизион проектының икенсе миҙгеле башланды ",Na,"

20 октябрҙә, Мостай Кәримдең тыуған көнөндә Башҡортостан юлдаш каналында ""Йөрәк һүҙе"" телевизион проектының икенсе миҙгеле старт ала. Халыҡ шағирының тыуыуына 100 йыл тулыуға арналған шиғриәт һөйөүселәр бәйгеһенә бер йылдан, Мостай Кәримдең юбилейын билдәләгән көндәрҙә йомғаҡ яһаласаҡ. Һәр сығарылышты йәмғиәттә танылыу алған һәм уңыш ҡаҙанған, республика үҫешенә тос өлөш индергән билдәле шәхестәр биҙәйәсәк.
Шулай уҡ ""Йөрәк һүҙе"" проекты өҫтөндә эшләүселәр әҙиптең ижадын донъяның төрлө телдәрендә яңғыратыуҙы ла маҡсат итеп ҡуйған. Әлеге ваҡытта телевидение хеҙмәткәрҙәре тәүге сығарылыштарҙы эфирға әҙерләү менән мәшғүл.
""Йөрәк һүҙе"" проекты авторы Наилә Сәфәрғолова әйтеүенсә, Мостай ағайҙың һүҙе бөгөн дә актуаль булыр, күңелебеҙгә яҡын, кәрәкле булып яңғырар, ти.
 ","
	Шаршамбы, 17 октябрь 2018",Яңылыҡтар,Na
https://kulturarb.ru/ba/news/silәbelә-kәtibә-kinjәbulatovanyң-izhadyna-arnalғan-hәter-kisәһe-үtte, Силәбелә Кәтибә Кинйәбулатованың ижадына арналған хәтер кисәһе үтте ,Na,"

Алыҫ араларҙы яҡынайтҡан кисәлә Башҡортостан республикаһы вәкилдәре лә ҡатнашты. Сара Силәбе өлкәһенең Ҡолой ауылы китапханаһында үтте, кисәне ойоштороуҙа өлкәнең Магниторскиҙағы ""Аҡ ҡауырһын"", Арғаяш районындағы ""Таң нурҙары"" әҙәби бүлексә ағзалары ҡатнашты.
Кәтибә Кинйәбулатованың Өфөнән килгән яҡындары әҙибә хаҡында иҫтәлектәрен һаҡлауҙары өсөн өлкәлә йәшәүсе милләттәштәребеҙгә рәхмәтен еткерҙе.
Кәтибә Кинйәбулатованың изге рухына бағышлап аят уҡырға ҡунаҡтар Биҡҡол ауылына юлланды. Ҡәберлегенә сәскәләр һалды, шиғырҙарын уҡыны. Кәтибә ханымдың туғандары ил инәһенең аманатын тотоп аралашып йәшәй. Улар төрлө өлкәлә уңыш ҡаҙанған шәхестәр.
Арғаяш мәҙәниәт йортонда райондың почетлы гражданины Зәйтүнә Хәйруллинаға Кәтибә Кинйәбулатова исемендәге премия тапшырылды.
Силәбе өлкәһендә Аҡмулла әҙәби берекмәһе тырышлығы менән милли әҙәбиәт күгендә эшләүселәр өсөн өс премия булдырылған. Береһе Сосновка районында Ғәлимов Сәләм исемен йөрөтә, икенсеһе Арғаяш районында Кәтибә Кинйәбулатоваға бағышланған һәм өсөнсөһө Ҡоншаҡ районында Ҡадир Даян исемендәге премиялар.
 ","
	Шишәмбе, 16 октябрь 2018",Яңылыҡтар,Na
https://kulturarb.ru/ba/news/milli-jәshtәr-teatry-yaңy-miҙgelde-mөҙәris-bagaevtyң-үәt-ismaһam-ahyryzaman-tip-atalғan-spektakle-menәn-ҡarshy-aldy,"  Милли йәштәр театры яңы миҙгелде Мөҙәрис Багаевтың ""Үәт, исмаһам, ахырызаман!"" тип аталған спектакле менән ҡаршы алды ",Na,"

Яңы миҙгелде Мостай Кәрим исемендәге Милли йәштәр театры Мөҙәрис Багаевтың ""Үәт, исмаһам, ахырызаман!"" тип аталған премьераһы менән ҡаршы алды. Комедияның ҡуйыусы режиссеры - Азат Йыһаншин. Спектаклдең төп идеяһы бәхет аҡсала түгел икәнлеген аңлатыу.
Ижади коллектив премьера спектаклен ни бары өс аҙна эсендә әҙерләй. Ҡуйыусы режиссер әйтеүенсә, декорация ябай. Был театрға яңы комедия менән республика район-ҡалалары буйлап гастролдәргә йөрөү мөмкинлеген бирә.
 Ахырызаман етеп килә тигән  хәбәр йәшен тиҙлегендә бөтә илде ялмап алып, һәр бер кеше күңеленә бөтмәҫ- төкәнмәҫ хәүефтәр һалып, кемде генә ылбырғатманы икән? Кемдер тәрән итеп баҙ ҡаҙыны, кемдер ризыҡ тупланы, магазин кәштәләрендә шырпы, тоҙ ҙа ҡалманы бит шул ваҡытта.
...Спектаклдең төп геройы Харун ни өсөндөр тик байлыҡ, аҡса йыйыу менән мәшғүл, хатта үҙенең балаларының, ейәндәренең тормошо ла уны ҡыҙыҡһындырмай. Бер көн, аяҙ күктәге йәшен һымаҡ , тиҙҙән ахырызаман буласаҡ тигән хәбәр Харунға ла килеп етә һәм уны һеңгеҙәтә һуға. Нисә йылдар йыйған  аҡсаһын нисек һаҡлап алырға? Әгәр һаҡлап алып булмаһа?..
Был комедия шундай матур ҡоролған, ваҡиғалар ҙур тиҙлектә бара, тамашасыға тын да алырға ирек бирмәй, уның бар иғтибарын йәлеп итә. Бигерәк тә артистарҙың ҙур оҫталыҡ менән ролдәрҙе башҡарыуы тамашасыны арбай.
 ","
	Шишәмбе, 16 октябрь 2018",Яңылыҡтар,Na
https://kulturarb.ru/ba/news/bөgөn-tanylғan-bashҡort-shaғiry-musa-ғәliҙeң-tyuyuyna-95-jyl, Бөгөн танылған башҡорт шағиры Муса Ғәлиҙең тыуыуына – 95 йыл  ,Na,"

Бөгөн танылған башҡорт шағиры, драматург һәм тәржемәсе, Бөйөк Ватан һуғышы ветераны, 1956 йылдан СССР Яҙыусылар союзы ағзаһы, РСФСР ҙың атҡаҙанған мәҙәниәт хеҙмәткәре, Башҡорт АССР-ының Салауат Юлаев исемендәге дәүләт премияһы лауреаты, II дәрәжә Ватан һуғышы, Хеҙмәт Ҡыҙыл Байраҡ, Халыҡтар Дуҫлығы ордендары кавалеры Муса Ғәлиҙең тыуыуына – 95 йыл.
 Ғабдрахман Ғәли улы Ғәлиев Өфө кантоны Иҫке Муса ауылында ярлы крәҫтиән ғаиләһендә тыуған. Атаһынан бик йәшләй етем ҡала. Олатаһы йортонда тәрбиәләнеп үҫә. Ете йыллыҡ мәктәптән һуң, бер йыл Өфөлә, медицина училищеһында уҡый.
1943 йылдың көҙөнән Бөйөк Ватан һуғышы фронттарында фашистарға ҡаршы һуғышта, Днепрҙы кисеүҙә, Украинаны һәм Белоруссияны азат итеүҙә ҡатнаша. Ҡаты яраланғандан һуң госпиталдә ята, һауыҡҡас, 1946 йылға тиклем хәрби хеҙмәтте дауам итә.
Яуҙарҙа күрһәткән батырлыҡтары өсөн II дәрәжә Ватан һуғышы ордены һәм «Батырлыҡ өсөн» миҙалы менән бүләкләнә.
1963—1965 йылдарҙа Мәскәүҙә Юғары әҙәби курстарҙа белем ала. Үҙенең күп яҡлы ижадын шағир һәр саҡ йәмәғәт эше менән әүҙем берләштерә. Оҙаҡ йылдар Башҡортостан Яҙыусылар союзы идараһы, «Ағиҙел» һәм «Уральсий следопыт» журналдары мөхәрририәттәре, РСФСР Яҙыусылар союзының художестволы тәржемә буйынса комиссияһы, СССР Яҙыусылар союзының әзербайжан әҙәбиәте буйынса комиссияһы ағзаһы була. Муса Ғәли йәш әҙәбиәтселәрҙе тәрбиәләү буйынса әүҙем эш алып бара. Күп илдәрҙә башҡорт әҙәбиәтен лайыҡлы күрһәтә. Муса Ғәли күп шаршаулы ике драма әҫәре яҙҙы. Улар Сибай дәүләт башҡорт театрында ҡуйылды. «Тауҙар төш күрә», «Аҙымдар» повестарын ижад итте. Публицист һәм талапсан әҙәби тәнҡитсе булараҡ та матбуғатта әүҙем сығыш яһаны. Ул башҡорт публицистикаһында юлъяҙма жанрын үҫтереүгә һиҙелерлек өлөш индерҙе. Әҙәби-тәнҡит мәҡәләләре, ижади портреттары «Гөлдәр һәм йондоҙҙар» тигән китабына тупланып донъя күрҙе.
 ","
	Шишәмбе, 16 октябрь 2018",Яңылыҡтар,Na
https://kulturarb.ru/ba/news/bashҡort-drama-teatrynda-syңғyҙ-ajytmatovtyң-syңғyҙhandyң-aҡ-boloto-povesy-bujynsa-spektakl-әҙerlәnә, Башҡорт драма театрында Сыңғыҙ Айытматовтың «Сыңғыҙхандың аҡ болото» повесы буйынса спектакль әҙерләнә ,Na,"

Мәғлүм булыуынса, Рәсәй театрҙары совет классигы, күренекле ҡырғыҙ яҙыусыһы Сыңғыҙ Айытматовтың тыуыуына быйыл 90 йыл.
Мәжит Ғафури исемендәге Башҡорт драма театры Сыңғыҙ Айытматовтың «Сыңғыҙхандың аҡ болото» повесы буйынса спектакль әҙерләй. Инсценировканың авторы — Елена Баранчикова.
Сәхнәләштереү өсөн театрға Йәштәр театры режиссеры Мөсәлим Күлбаев саҡырылған. Әлеге ваҡытта репетициялар бара. Тамашаның премьераһы киләһе йылдың ғинуар айына билдәләнгән.
Шулай уҡ Ғәлиәскәр Камал исемендәге татар театры «Быуаттан да оҙон көн» романы буйынса спектакль әҙерләү менән мәшғүл. Премьера 4, 5, 6 һәм 7 ноябргә билдәләнгән. Режиссер — Илгиз Зәйниев, рәссам — Геннадий Скоморохов, композитор — Эльмир Низамов, балетмейстер — яҡташыбыҙ Сәлимә Әминева.
 ","
	Шишәмбе, 16 октябрь 2018",Яңылыҡтар,Na
https://kulturarb.ru/ba/news/bashҡortostan-jәshtәre-volga-үҙәge-v-tөrki-festivalendә-ҡatnasha, Башҡортостан йәштәре  «Волга»  үҙәге V Төрки фестивалендә ҡатнаша ,Na,"

15-21 октябрҙә Татарстандың «Волга» үҙәгендә V Төрки йәштәре фестивале үтә.
Фестивалдә 18-30 йәшлек төрки йәштәрен ҡатнаша. Сарала Рәсәйҙән —  Татарстан, Башҡортостан, Ҡабарҙа-Балҡар, Дағстан, Ҡырым, Тыва, Ҡарасәй-Черкес республикаларынан, Ҡаҙағстандан һәм Төркиәнән 70-тән ашыу вәкилдәре көс һынаясаҡ, тип хәбәр итә  «Татар-информ» агентлығы.
Фестивалде ойоштороусылар – Татарстан Республикаһының Йәштәр эштәре буйынса министрлығы, Татарҙарҙың федераль милли-мәҙәни автономияһы, Татарстандың Йәштәр ойошмалары советы, «Иҙел» йәштәр үҙәге.
Фестиваль төрлө төбәктәрҙә йәшәгән төрки йәштәрен туплау, йәштәр сәйәсәте, фән, мәҙәниәт һәм мәғариф өлкәһендә алмашыу, төбәктәрҙә төрки йәштәре ойошмалары алдында торған мәсьәләләрҙе хәл итеү маҡсаттарын үҙ эсенә ала.
Сара сиктәрендә йәштәр проекттары һәм программалары, осрашыуҙар, түңәрәк өҫтәлдәр, экскурсиялар ойоштороу ҡаралған.
Фестивалдә ҡатнашыусылар республиканың күренекле кешеләре менән осраша, Ҡазандың иҫтәлекле урындарына һәм ҡаланың мәҙәни сараларына бара. Йыл һайын фестиваль барышында алтайҙарҙың, тываларҙың, ҡаҙаҡтарҙың һәм башҡа төрки халыҡтарының тарихы һәм ғөрөф-ғәҙәттәре менән яҡындан таныштырыу ҡаралған.
 
 ","
	Шишәмбе, 16 октябрь 2018",Яңылыҡтар,Na
https://kulturarb.ru/ba/news/folk-tajm-folklor-sәnғәte-konkursyna-ғarizalar-ҡabul-itelә, «Фолк-тайм» фольклор сәнғәте конкурсына ғаризалар ҡабул ителә ,Na,"

20 октябрҙә Өфөлә «Фолк-тайм» республика фольклор сәнғәте конкурсы уҙғарыла. Сара 2020 йылда уҙасаҡ Бөтә донъя фольклориадаға әҙерлек сиктәрендә ойошторола. Бәйгене ойоштороусы- Республика халыҡ ижады үҙәге.
Конкурста ҡатнашыу өсөн үҙешмәкәр коллективтар һәм яңғыҙ башҡарыусылар саҡырала. Бәйге шарттары буйынса ҡатнашыусыларҙың йәш айырмаһы мөһим түгел. 
Конкурс түбәндәге номинациялар буйынса баһалана: «Бейеү», «Йыр», «Вокаль-инструменталь башҡарыу», «Инструменталь башҡарыу», «Драма», «Әйтеш», «Йола». 
Ғаризалар ағымдағы йылдың 17 октябренә тиклем Этот адрес электронной почты защищён от спам-ботов. У вас должен быть включен JavaScript для просмотра. электрон адресына ҡабул ителә.
Белешмәләр өсөн телефон: 8 (347) 272-86-61. Тулы мәғлүмәт ошо һылтанмала: https://vk.com/ufafolktime.
 ","
	Дүшәмбе, 15 октябрь 2018",Яңылыҡтар,Na
https://kulturarb.ru/ba/news/sulpan-sibaj-bashҡort-balalar-teatry-yrymbur-өlkәһendә-gastroldә,   «Сулпан» Сибай башҡорт балалар театры  Ырымбур өлкәһендә гастролдә ,Na,"

14 - 17 октябрҙә «Сулпан» Сибай башҡорт балалар театры  «Балалар һәм йәштәр өсөн Ҙур гастролдәр» федераль маҡсатлы программа сиктәрендә Ырымбур өлкәһендә гастролдә.
Коллектив был программала икенсе тапҡыр ҡатнаша.
Барлығы Ырымбур өлкәһенең Медногорск, Гай, Орск ҡалаларында 9 ҡуйылыш тәҡдим ителәсәк.
Бәләкәй балалар өсөн спектакли «День-невезень» (Н.Чапайкин), «Чудо в перьях» (В.Афонин), «Вверх тормашками» (К.Драгунская) әҫәрҙәре ҡуйыласаҡ.
«Сулпан» Сибай башҡорт балалар театры 1993 йылда,ҡала Советы Президиумы ҡарары менән студия «Сулпан» Сибай ҡала балалар театрына әйләнә, уға «Огонёк» кинотеатры бинаһы бирелә.
Тәүге тапҡыр республика театр коллективтары фестивалендә ҡатнашып, «Сулпан» «Сал Урал — мөғжизәләр иле» спектакле менән тамашасыларҙың ғына түгел, жюриҙың да иғтибарын яулай, йәш ижади коллективҡа бер һүҙһеҙ юғары баһа бирелә.
2001 йылда театр коллективы «Ҡолонсаҡ» балалар театрҙары фестивалендә ҡатнашып, өс номинацияла еңә. Тамашасылар алдына И. Әлмөхәмәтовтың «Йөрәк сере» пьесаһын йәш режиссер Борис Мәхмүтов һынландыра.
«Сулпан» балалар театрында ысын сәхнә оҫталары — Альбина Вәлиева, Гөлназ Исламғолова, Фәһим Сөнәғәтов; талантлы актерҙар — Земфира Алтыншина, Зинфира Юлмөхәмәтова, Рәмзиә Сөнәғәтова, Зәлиә Ҡашҡарова, Светлана Ҡарабаева, Юлай Әлмөхәмәтов, Данис Искәнйәров, Юлдаш Юлдыбаев, Айгөл Оморҙаҡова, Илгизә Байназарова, шулай уҡ халыҡ йырҙарын башҡарыусы Илфат Мерәҫов һәм халыҡ инструменттарында оҫта уйнаған Баязит Ғәйнуллин хеҙмәт итә.

Башҡортостан Хөкүмәтенең 2013 йылдың 20 июнендә сыҡҡан ҡарары менән республика дәүләт учреждениелары эшмәкәрлеге һөҙөмтәләрен яҡшыртыу маҡсатында театр Сибай концерт-театр берекмәһенә ҡушыла.

 ","
	Дүшәмбе, 15 октябрь 2018",Яңылыҡтар,Na
https://kulturarb.ru/ba/news/respublikala-mostaj-kәrim-kitaptaryn-bergәlәp-uҡyjbyҙ-video-marafony-bara, Республикала «Мостай Кәрим китаптарын бергәләп уҡыйбыҙ» видео-марафоны бара ,Na,"

Күптән түгел Өфөлә «Мостай Кәрим китаптарын бергәләп уҡыйбыҙ» акцияһы башланды. Сараны ойоштороусы — Өфөләге ҡала ветерандар советы. Мәғлүм булыуынса, марафон ағымдағы йылдың апрелендә үтеп киткән Библиотөндә  башланып киткәйне. Әлеге ваҡытта акцияға йөҙҙән ашыу кеше ҡушылған. Акцияла ҡатнашыусылар иҫәбендә ветерандар, уҡыусылар, студенттар, эшҡыуарҙар ғына түшел. шулай уҡ сәйәсмәндәр, артистар, телевидениеның алып барыусылары ла бар.
Сараны ойоштороусылар хәбәр итеүенсә, проектта теләгән һәр кем ҡатнашыу хоҡуғына эйә. Улар «Оҙон-оҙаҡ баласаҡ» автобиографик повесынан өҙөктәр уҡырға тейеш. Видео-марафон төрлө майҙансыҡтарҙа уҙғарылып килә, күптән түгел әҙип ижадын һөйөүселәрҙең сираттағы осрашыуы Башҡорт дәүләт университетының Мостай Кәрим исемендәге ижадханаһында  үтте.

Осрашыуҙа Мостай Кәримдең ҡыҙы Әлфиә Мостай ҡыҙы Кәримова ҡатнашты.

 ","
	Дүшәмбе, 15 октябрь 2018",Яңылыҡтар,Na
https://kulturarb.ru/ba/news/bashҡort-dәүlәt-akademiya-drama-teatry-һөjәһeңme-һөjmәjһeңme-spektakle-menәn-gastroldәren-dauam-itә, Башҡорт дәүләт академия драма театры «Һөйәһеңме-һөймәйһеңме…»  спектакле менән гастролдәрен дауам итә ,Na,"

Мәжит Ғафури исемендәге Башҡорт дәүләт академия драма театры «Һөйәһеңме-һөймәйһеңме…» (Ф.Бүләков, реж. - И.Ҡаҙаҡбаев) спектакле менән гастролдәрен дауам итә. Бөгөн спектакль Лянтор ҡалаһында уйналасаҡ, иртәгә, 13 октябрь – Ноябрьск ҡалаһында һәм 14 октябрь – Муравленкола.
Спектаклдә БАССР-ҙың халыҡ һәм РСФСР-ҙың атҡаҙанған артисы, Башҡортостан Республикаһының Салауат Юлаев исемендәге Дәүләт, Рәсәй Федерацияһының Дәүләт, К.С. Станиславский исемендәге Халыҡ-ара премиялар лауреаты Олег Ханов, Башҡортостан Республикаһының халыҡ артисткаһы, Рәсәй Федерацияһының атҡаҙанған артисткаһы Эльвира Юнысова, Римма Ҡаһарманова, Артур Ҡунаҡбаев, Азат Вәлитов, Анастасия Буркова уйнай.
Спектакль ҡарт менән ҡарсыҡтың үҙҙәренең тормошон күҙ алдынан үткәреүенә ҡоролған. Мөхәббәт-һөйөүҙәре лә тормоштары кеүек аяныслы. Бәлки, шуға күрәлнр ҙә, тамашасы бер көлә, бер илай был спектаклдә. Әҫәр геройҙары – ябай ауыл кешеләре, ауыр тормош юлы үткән өлкән йәштәге кешеләр. Ошо ҡарттар, ҡарсыҡтар тормошо бер генә кешенең яҙмышы түгел, ә тотош халыҡтың, осорҙоң күргән михнәттәрен, шатлыҡ һәм уңыштарын сағылдыра. Ҡарт менән ҡарсыҡ яҙмышында ил тарихы һүрәтләнә. Спектаклдә рухи-әхлаҡи проблемалар ҙа күтәрелә.
 ","
	Дүшәмбе, 15 октябрь 2018",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһy-үҙeneң-80-jyllyҡ-yubilejyna-ҙur-әҙerlek-alyp-bara, Башҡорт дәүләт филармонияһы үҙенең 80 йыллыҡ юбилейына ҙур әҙерлек алып бара ,Na,"

Яңы проекттың исеме- «Nostalgie – ФиларМОҢ. 8 кистә – 80 йондоҙло йыл» тип атала. Проект авторы һәм режиссеры – Башҡортостандың атҡаҙанған артисы Сулпан Асҡарова яңы һулыш менән һуғарылған үҙенсәлекле саралар теҙмәһен тәҡдим итә.
Тәүге кисә 26 октябргә тәғәйенләнгән. Концертта Музыкаләҙәби лекторийҙың бөтә артистары – вокалистар һәм инструменталистар, бейеүселәр, лекторҙарҙың ҡатнашыуы көтөлә. Сәхнә тңренән рус һәм сит ил классикаһы, донъя халыҡтары йырҙары, хәҙерге композиторҙарҙың ижады яңғыраясаҡ.
Алдағы сығыштар теҙмәһе: 15 ноябрь. «Уларҙың йырҙарында – ваҡыт тибеше». Республика композиторҙары, 18 ғинуар. «Визит карточкаһы». Башҡортостан Республикаһының Милли халыҡ уйын ҡоралдары оркестры, 15 февраль. «Йондоҙ+ йондоҙ». Филармония ғаиләләре, 2 март. «Эстрадабыҙ йондоҙҙары», 12 апрель. «Уның исеме капелла». Башҡортостандың  Таһир Сәйфуллин исемендәге Дәүләт академия хор капеллаһы, 24 апрель. «80 йыллыҡ роман».80-се юбилей миҙгелен ябыу, 29 апрель. «Джаз һәм ул ғына ла түгел». Эстрада-джаз оркестры. Күркәм тамашаларға рәхим итегеҙ!
 ","
	Дүшәмбе, 15 октябрь 2018",Яңылыҡтар,Na
https://kulturarb.ru/ba/news/bashҡortostandyң-100-jyllyғy-uңajynan-sibaj-koncert-teatr-berekmәһe-bashҡortomdoң-jөҙ-jyry-tip-isemlәngәn-audiodisk-syғarҙy, Башҡортостандың 100 йыллығы уңайынан Сибай концерт-театр берекмәһе “Башҡортомдоң йөҙ йыры” тип исемләнгән аудиодиск сығарҙы ,Na,"

Башҡортостандың 100 йыллығы уңайынан Сибай концерт-театр берекмәһе “Башҡортомдоң йөҙ йыры” тип исемләнгән аудиодиск сығарҙы. Был дискыға тупланған башҡорт халыҡ йырҙары бары тик  вокалистар – Сибай филармонияһының йырсылары башҡарыуында ғына яҙҙырылды. 
Проекттың авторы концерт-театр берекмәһе директоры – БР-ҙың атҡаҙанған  артисы Айбулат Ҡотошов, музыка етәксеһе – БР-ҙың атҡаҙанған мәҙәниәт хеҙмәткәре Рәмил Туйсин.  
Йыйынтыҡты мәктәп уҡыусыларына, уҡыу йорттары талиптарына, тел, әҙәбиәт һәм музыка уҡытыусыларына кәрәкле ҡулланма булараҡ дәрестәрҙә файҙаланырға мөмкин. Шулай уҡ башҡорт халыҡ йырҙары һәм көйҙәре менән ҡыҙыҡһыныусылар, уларҙы өйрәнеүселәр өсөн дә бик кәрәкле сығанаҡ буласаҡ.  
Ә инде 4-5 декабрь Сибай ҡалаһының А.Мөбәрәков исемендәге драма театры залында “Башҡортомдоң йөҙ йыры” тип исемләнгән аудиодисктың исем туйы үтәсәк. 

 ","
	Йома, 12 октябрь 2018",Яңылыҡтар,Na
https://kulturarb.ru/ba/news/bashҡortostan-әҙәbiәt-mәktәbe-proekty-respublikabyҙҙyң-yaҙyusylar-soyuzy-tarafynan-rәsәj-prezidenty-grantyna-ashyrylғan-proekt, «Башҡортостан әҙәбиәт мәктәбе» проекты республикабыҙҙың Яҙыусылар союзы тарафынан Рәсәй Президенты грантына ашырылған проект ,Na,"

«Башҡортостан әҙәбиәт мәктәбе» проекты республикабыҙҙың Яҙыусылар союзы тарафынан Рәсәй Президенты грантына ғинуар айынан тормошҡа ашырыла башлағайны. Уның барышында күп район, ҡалаларҙа осрашыуҙар, оҫталыҡ дәрестәре, ижади семинарҙар ойошторолдо. Билдәле яҙыусылар, студенттар, мәктәп уҡыусылары ҡатнашлығында үткән сараларҙа бөгөнгө заман әҙәбиәте, яҙыусылар союзы эшмәкәрлеге хаҡында һөйләшеүҙәр алып барылды, һәр кем ҡыҙыҡһындырған һорауҙарына яуап алды.
– Әҙәбиәт мәктәбенә 14 йәштән 25 йәшкәсә ижадсылар­ҙың 100-ҙән ашыу ҡулъяҙмаһы ҡабул ителде. Улар араһында шиғыр, проза, әкиәт, хатта публицистик әҫәрҙәр ҙә булыуы ҡыуандыра. Роман тип билдәләнгән яҙмалар ҙа бар ине. Башҡорт, урыҫ һәм татар телдәрендә килгән ижади эштәр Мөнир Ҡунафин, Әхмәр Үтәбай, Миләүшә Ҡаһарманова, Сергей Янаки, Илдус Фазлетдинов, Леонид Соколов кеүек танылған әҙип, шағир­ҙар тарафынан тикшерелеп баһаланды, – ти Башҡортостан Яҙыусылар союзы рәйесе урынбаҫары Рәшит Зәйнуллин.
Әле октябрь башында «Баш­ҡортостан әҙәбиәт мәктәбе» проектына йомғаҡ яһалып, 30 йәш ижадсы еңеүсе тип билдәләнде. Улар ике көн дауамында күренекле яҙыусы, шағирҙар ойошторған оҫталыҡ дәрестәрендә ҡатнашыу мөмкинлеге алды, Зәйнәб Биишева исемендәге «Китап» нәшриәтендә булып, китап нәшер итеү серҙәре менән танышты.  Еңеүселәрҙе бүләкләү тантанаһы Мифтахетдин Аҡмулла исемендәге БДПУ залында үтте. Баш­ҡортостан Яҙыусылар союзы рәйесе Зәки Әлибаев проект тураһында йомғаҡлау һүҙҙәрен әйткәс, йәш ижадсыларҙың эштәрен баһалаусылар, башҡорт баҫмалары мөхәррирҙәре ҡотлау һүҙҙәрен еткерҙе. Матур сараны университет студенттарының сағыу сығыштары ла биҙәне.

 ","
	Йома, 12 октябрь 2018",Яңылыҡтар,Na
https://kulturarb.ru/ba/news/eҙlәnem-bәғerem-һine-spektakle-urta-aziya-һәm-ҡaҙaғstan-ildәreneң-vii-halyҡ-ara-teatr-festivalendә-ҡatnasha," «Эҙләнем, бәғерем, һине…» спектакле Урта Азия һәм Ҡаҙағстан илдәренең VII Халыҡ-ара театр фестивалендә ҡатнаша ",Na,"

Мәжит Ғафури исемендәге Башҡорт академия драма театры «Эҙләнем, бәғерем, һине…» спектакле менән Урта Азия һәм Ҡаҙағстан илдәренең VII Халыҡ-ара театр фестивалендә ҡатнаша.
 Фестиваль 30 октябрҙән 6 ноябргә тиклем дауам итә һәм күренекле дәүләт эшмәкәре Темирбек Жургеновтың тыуыуына 120 йыл тулыуға арнала. «Эҙләнем, бәғерем, һине…» спектакле Ҡаҙағстандың Талдыҡурған ҡалаһында 2 ноябрҙә күрһәтеләсәк.
Ролдәрҙә: Фирғәт Ғарипов һәм Гөлмирә Исмәғилева.
…Бында һөйләгәндәрҙең барыһы ла тәүге минуттан йөрәккә уҡ булып ҡаҙала. Был – ир менән ҡатын мөнәсәбәте тураһында ғына ябай хикәйә түгел, был – бер-беребеҙгә ҡарата бәғерһеҙлек, һәр беребеҙҙең үҙәккә үтерлек яңғыҙлығы хаҡында. Ул тағы ла  шул күңел яраларын уңалтыусы, эске һыҙланыуҙарҙы еңеләйтеүсе тик бер дауа булыуы хаҡындалыр – ул да булһа, мөхәббәт, күңел йылылығы һәм яҡыныңа ҡарата иғтибар…
 ","
	Йома, 12 октябрь 2018",Яңылыҡтар,Na
https://kulturarb.ru/ba/news/yrymbur-өlkәһendә-halyҡ-sәsәnenә-iҫtәlekle-stela-asyldy, Ырымбур өлкәһендә халыҡ сәсәненә иҫтәлекле стела асылды ,Na,"

Мөхәмәтша Буранғоловтың халҡыбыҙҙың аҫыл сәсәндәренән ошо мәшһүр “Урал” эпосын яҙып алған шәхестәребеҙҙең береһе.  Башҡорт әҙәбиәтенә классиктарҙы тыуҙырған Ырымбур еренең иң ҙур шәхестәренең береһе ул – 1888 йылдың 15 декабрендә Һамар губернаһы Быҙаулыҡ өйәҙе Үрге Ильяс ауылында (халыҡ телендә – Тәңес) тыуған Мөхәмәтша Абдрахман улы. 1900 йылда эпосты яҙып алыуын иҫәпкә алғанда, был мәлдә егеткә ни бары 22 йәш булған.
Күптән түгел Ырымбур өлкәһендә халыҡ сәсәненә иҫтәлекле стела асылды. Ҡотлау һүҙе менән Красногвардейский районы хакимиәте башлығы Николай Валентинович Чернышев сығыш яһаны. Ул Мөхәмәтша Буранғоловтың эшмәкәрлеген ҙурлап, исеме халҡы хәтерендә мәңге йәшәүен билдәләне. Ырымбур өлкәһе Дәүләт Йыйылышының алтынсы саҡырылыш депутаты, аграр-сәнәғәт комплексы комитеты рәйесе Александр Жарков үҙ сығышында шулай уҡ халыҡ сәсәненең эшмәкәрлеген ҙурланы.
Ырымбур өлкәһе Хөкүмәте һәм губернаторы аппаратының эске сәйәсәт идаралығы начальнигы Баҙарғәле Ермәков телмәрендә Мөхәмәтша Буранғоловтың эшмәкәрлегенә генә түгел, ә башҡорт халҡының мәшһүр эпосына ла туҡталды: “Эпослы халыҡ – ул бәхетле халыҡ. Уны мәңгеләштереп, Мөхәмәтша Буранғолов халҡығыҙҙы ла мәңгеләштереп киткән!” – тине. Ысынлап та шулай. “Урал батыр” эпосы – ул башҡорт халҡына мәңгелеккә бирелгән паспорт тип атаһаҡ та, һис хата булмаҫ.Башҡортостан делегацияһы етәксеһе, Бөтә донъя башҡорттары ҡоролтайы Башҡорт халҡының тарихы комиссияһы рәйесе Нурислам Ҡалмантаев – сығышы менән ошо ауыл егете. Ул яҡташтарына бөйөк сәсәндең эшмәкәрлеген ҙурлағандары өсөн рәхмәтен белдерҙе, киләсәктә лә ошо юҫыҡтағы эштең дауам итеүен теләне. 
 Бөтә донъя башҡорттары ҡоролтайының иң ҙур наградаһы – “Ал да нур сәс халҡыңа!” миҙалы менән эшҡыуар Салауат Буранғолов бүләкләнде. Халҡыбыҙҙа рухи байлыҡ етәрлек, беҙгә тиклемге быуындар уны был дәүергә килтереп еткергән, бөгөн ана шул эштәрҙе тағы ла ҡеүәтләр өсөн беҙгә Салауат Әхмәткирәй улы кеүек шәхестәребеҙҙең күберәк булыуы кәрәк.Башҡортостан Мәҙәниәт министрлығының Рәхмәт хаты менән шулай уҡ сараларҙы әүҙем ойошторған төбәктең башҡорт ҡорол­тайы рәйесе урынбаҫары, Красногвардейский районының киң йәмәғәтселек менән эшләүсе белгесе Илмира Нурмәғәмбәтова бүләкләнде.
 
 ","
	Йома, 12 октябрь 2018",Яңылыҡтар,Na
https://kulturarb.ru/ba/news/tujmazy-teatry-xxviii-izhad-miҙgelen-asty, Туймазы театры XXVIII ижад миҙгелен асты ,Na,"

10 октябрҙә Туймазы театры үҙенең XXVIII ижад миҙгелен асты. Күптән кергән ғәҙәт буйынса, миҙгел асыу тантаналы бүлектән башланды. Туймазы Муниципаль районы хәкимиәтенең эштәр идарасыһы Дилә Мөхәммәт ҡыҙы Арсланова тамашасыларҙы ҡайнар сәләмләп, «Йыл актеры»н билдәләп  үтте. Быйыл был номинацияға “Ҡоторған аҡсалар” (Телятев) һәм “Еҙнәкәй” (Низами) комедияларнда тыуҙырған образдары өсөн Руслан Вахитов лайыҡ булды. 
Бүләктәр тапшырыуҙы театр директоры Фирҙәт Фәрит улы Ғәбиҙуллин дауам итте. “Иң яҡшы актер дуэты” призын “Игеҙәктәр” спектаклендә үҙҙәренең ролдәрен еренә еткереп уйнагғндары өсөн Алһыу Вәлиева (Раушания) һәм Рөстәм Шәйхомов (Малтабар) алды; “Тамашасы мөхәббәте” призын “Балыҡсы һәм балыҡ” әкиәтендәге Ҡарт образы өсөн Башҡортостандың атҡаҙанған артисы Алик Зәйлалов яуланы; «Иң яҡшы эпизодик роль» номинацияһында “Ҡоторған аҡсалар”спектаклендәге Василий роле менән Башҡортостандың халыҡ артисы Айрат Солтанов еңде. 
Башҡортостан Республикаһы Мәҙәниәт Министрлығының Маҡтау грамотаһы менән театрҙың актеры Айнур Ғайсаров һәм бухгалтер Раиса Семенова бүләкләнде. Театрҙың артистары Марсель Мөсәүиров, Динара Вахитова, әҙәбиәт бүлеге етәксеһе Гөлназ Мусина Башҡортостан Республикаһы Мәҙәниәт Министрлығының “Рәхмәт хаты”на эйә булдылар. 
Иҫтәлекле көндө Әнғәм Атнабаев пьесаһы буйынса сәхнәләштерелгән “Игеҙәктәр” комедияһы сәхнәләштерелде.   Ижат миҙгелен асыу  байрамы оҙайлы, көслө алҡыштар менән тамамланды.

 ","
	Йома, 12 октябрь 2018",Яңылыҡтар,Na
https://kulturarb.ru/ba/news/tuғanlyҡ-halyҡ-ara-festivalenә-ғarizalar-ҡabul-itelә, “Туғанлыҡ” халыҡ-ара фестиваленә ғаризалар ҡабул ителә ,Na,"

Киләһе йылдың 23 – 30 майында Өфөлә уҙасаҡ төрки телле театрҙарҙың VII “Туғанлыҡ” халыҡ-ара фестиваленә ғаризалар ҡабул ителә башланы.
 Фестивалдә Рәсәй төбәктәренән һәм сит илдәрҙән театрҙар ҡатнаша. Был юлы Башҡортостандан бер генә коллектив сығышы менән сикләнмәҫкә, ә бөтә теләге булғандарҙы ла саҡырырға иҫәп тоталар. Ҡунаҡҡа Рәсәйҙең билдәле театр коллективы ла киләсәк. Ул Өфөлә һәм Стәрлетамаҡта спектаклдәр ҡуясаҡ тип күҙаллана.
 Спектаклдең видеояҙмаһы теркәлгән ғаризаны быйылғы йылдың 1 декабренән дә һуңлатмайынса “Туғанлыҡ” фестиваленә” тигән билдә менән ойоштороу комитетына юлларға кәрәк. Заявканы электрон почтаға (Этот адрес электронной почты защищён от спам-ботов. У вас должен быть включен JavaScript для просмотра.) йә Башҡорт дәүләт академия драма театры адресына ебәрергә мөмкин. Белешмәләр өсөн телефондар: 8 (347) 273-47-43, 8927-940-40-49.
 ","
	Йома, 12 октябрь 2018",Яңылыҡтар,Na
https://kulturarb.ru/ba/news/әbjәlil-rajonynda-mәҙәniәt-jorto-safҡa-inde, Әбйәлил районында  мәҙәниәт йорто сафҡа инде ,Na,"

Әбйәлил районының Ҡужан ауылында яңыртылғандан һуң мәҙәниәт йорто сафҡа индерелде.
Мәҙәниәт йорто үткән быуаттың 60-сы йылдарында төҙөлгән булған. Әлеге ваҡытта стена-түшәмдәр, бинаның тышҡы яғы заманса көпләнгән. Ҡеүәтле яҡтыртҡыстар, яңы йыһаз ҡуйылған. 
Мәҙәниәт йорто урындағы халыҡтың дөйөм тырышлығы ярҙамында төҙөкләндерелгән. Ауыл халҡы ""Урындағы башланғыстарҙы хуплау"" программаһына ҡушылып башҡара был эште. Тәүҙә мәҙәниәт йортоноң ҡыйығын, ишек-тәҙрәләрен яңыртыу бурысы ҡуйылһа ла, ул тулыһынса төҙөкләндерелә.
Мәҙәниәт йортоноң асылыуы ауылға яңы һулыш бирҙе тип әйтергә мөмкин. Уның уңышлы эшләүенә өмөт ҙур, ти ҡужандар. Төбәктең Таштимер ауылы биләмәһендә алдағы көндәрҙә асыласаҡ объекттар бар әле. Күптән түгел Мунсыҡ йылғаһы аша һалынған күпер сафҡа инһә, тиҙҙән Тупаҡ ауылында төҙөлгән мәктәп файҙаланыуға тапшырыласаҡ. Ә инде яңыртылған мәҙәниәт йорто республиканың театр-концерт тамашалары менән килеүселәрҙе йәлеп итмәй ҡалмаҫ, ти ышана ҡужандар.
 ","
	Йома, 12 октябрь 2018",Яңылыҡтар,Na
https://kulturarb.ru/ba/news/stәrletamaҡ-bashҡort-drama-teatry-izhad-miҙgelen-ҙur-premera-menәn-asty, Стәрлетамаҡ башҡорт драма театры ижад миҙгелен ҙур премьера менән асты ,Na,"

Кисә, 11 октябрҙә театр коллективы Мөхәмәтша Буранғоловтың ""Ашҡаҙар"" музыкаль драмаһын тәҡдим итте. Пьеса республиканың 100, авторҙың тыуыуына 130 йыл тулыуға арналып сәхнәләштерелде. Әйткәндәй, был әҫәр Стәрлетамаҡ ҡалаһында нигеҙ һалынып, артабан Өфөгә күскән хәҙерге Мәжит Ғафури исемендәге башҡорт дәүләт академия драма театрының 1919 йылдағы тәүге премьераһы иҫәпләнә. 
Спектаклдең жанры музыкаль драма. Спектакль өҫтөндә балетмейстер Сулпан Асҡарова, композитор Илшат Яхин, рәссам Лилиә Сөләймәнова эшләне.
Төп ролдәрҙе — Резеда Әмәкәсова һәм Илфир Баймырҙин, Буранғолов ролен Рафиҡ Хәсәнов уйнаны.
Билдәле булыуынса, Мөхәмәтша Буранғолов пьеса булараҡ башҡорт халыҡ ""Ашҡаҙар"" йырының легендаһына таянып ижад иткән. Быуындан быуынға күсә килгән был рухи ҡиммәттең тарихы 1863 йылға барып тоташа. Ҡанһолтан исемле ҡатындың ире Шәмсетдин ""Ашҡаҙар"" йылғаһында фажиғәле вафат булғас, уға бағышлап йыр сығара. Ваҡиғалар Стәрлетамаҡ районының Айыусы ауылы тирәләй бара. Әйткәндәй, 2005 йылда төбәктә йырға арнап һәйкәл дә ҡуйылды.

 ","
	Йома, 12 октябрь 2018",Яңылыҡтар,Na
https://kulturarb.ru/ba/news/bөgөn-bashҡortostan-respublikaһynyң-dәүlәt-suverenitety-turaһynda-deklaraciya-ҡabul-iteү-kөnө, Бөгөн Башҡортостан Республикаһының дәүләт суверенитеты тураһында декларация ҡабул итеү көнө ,Na,"

Тарихтан мәғлүм булыуынса, I Бөтә Башҡорт Ҡоролтайы (1917, июль) тарафынан һайланған Башҡорт мәркәз шураһы 1917 йылдың 15 ноябрендә Ырымбур, Өфө, Пермь, Һамар губерналарындағы башҡорт территорияларын Рәсәй Республикаһының автономиялы өлөшө тип иғлан итә. Шураның ҡарары III Бөтә Башҡорт Ҡоролтайы тарафынан раҫлана. 1919 йылдың 23 мартында Үҙәк Совет власы менән Башҡорт хөкүмәте араһында Башҡорт Совет автономияһы тураһындағы Килешеү нигеҙендә Башҡорт Автономиялы Совет Социалистик Республикаhы иғлан ителә.
1990 йылдың 11 октябрендә Башҡортостандың дәүләт суверенитеты тураһында Декларация ҡабул ителде, республиканың яңы Конституцияһын әҙерләнде, 1992 йылдың февралендә Башҡортостан Республикаһы тигән исем бирелде. 1992 йылдың 31 мартында Рәсәй һәм Башҡортостан етәкселеге тарафынан Федератив килешеүгә, уға республика тарафынан индерелгән Ҡушымтаға ҡул ҡуйылыуы тарихи мөнәсәбәттәрҙе тағы нығытты. 1993 йылдың декабрендә Башҡортостан Республикаһының яңы Конституцияһын ҡабул итеү ҙә үҙаллылығыбыҙҙың юғары кимәлен билдәләне. 
1994 йылдың 3 авгусында Рәсәй Федерацияһы менән Башҡортостан Республикаһы араһында вәкәләттәрҙе сикләү тураһында Килешеүгә ҡул ҡуйыу республика Конституцияһының законлылығын раҫланы һәм Башҡортостан менән Рәсәйҙең үҙ-ара аныҡ эш итеү механизмын билдәләне. 2000 йылдың 3 ноябрендә Башҡортостан Республикаһының Конституцияһы яңыртылды.
Ошо мәртәбәле байрам менән барлыҡ республика халҡын ҡайнар ҡотлайбыҙ! Тыуған Башҡортостаныбыҙҙың бөгөнгөһө һәм киләсәге ышаныслы, күге аяҙ булһын!
 
 ","
	Кесе йома, 11 октябрь 2018",Яңылыҡтар,Na
https://kulturarb.ru/ba/news/salauat-yulaev-premiyaһy-laureattary-bildәle-buldy, Салауат Юлаев премияһы лауреаттары билдәле булды ,Na,"

Республика башлығы Рөстәм Хәмитов әҙәбиәт, сәнғәт һәм архитектура өлкәһендәге Салауат Юлаев исемендәге дәүләт премияһын тапшырыу тураһындағы указға ҡул ҡуйҙы. 
Быйыл был абруйлы наградаға «Ғәмәл дәфтәре» шиғырҙар һәм поэмалар китабы өсөн яҙыусы, «Ағиҙел» әҙәби-нәфис һәм публицистик журналының проза бүлеге мөхәррире Салауат Әбүзәров, «Арҡайым» балеты өсөн композитор, Заһир Исмәғилев исемендәге Өфө дәүләт сәнғәт институтының композиция кафедраһы мөдире Ләйлә Исмәғилева һәм «Кремль балеты» театрының художество етәксеһе, баш балетмейстеры Андрей Петров, «Салауат күпере» ижади проекты өсөн рәссам, Заһир Исмәғилев исемендәге Өфө дәүләт сәнғәт институты профессоры Рифҡәт Арыҫланов лайыҡ булды.
Салауат Юлаев исемендәге дәүләт премияһы 1967 йылда булдырылғайны. Ошо арауыҡта уға 140-тан ашыу кеше һәм бер ижади коллектив  лайыҡ булды. Улар араһында Мостай Кәрим, Зәйнәб Биишева, Баязит Бикбай, Сәғит Ағиш, композиторҙар Заһир Исмәғилев, Нариман Сабитов, рәссамдар Александр Тюлькин, Борис Домашников, Әхмәт Лотфуллин, шулай уҡ Фәйзи Ғәскәров исемендәге халыҡ бейеүҙәре ансамбле бар.
 
 ","
	Кесе йома, 11 октябрь 2018",Яңылыҡтар,Na
https://kulturarb.ru/ba/news/bashҡortostan-tarihy-bittәre-respublika-festival-marafony-siktәrendә-beloret-rajony-syғysh-yaһaj,  “Башҡортостан тарихы биттәре” республика фестиваль-марафоны сиктәрендә Белорет районы сығыш яһай ,Na,"

Республикала “Башҡортостан тарихы биттәре” тигән республика фестиваль-марафоны дауам итә. 12 октябрҙә  Хөсәйен Әхмәтов исемендәге Башҡорт дәүләт филармонияһында Башҡортостан Республикаһы ойошторолоуға 100 йыл тулыуға арналған ""Башҡортостан тарихи биттәре"" муниципаль берәмектәр араһында халыҡ ижады фестиваль-марафон сиктәрендә Белорет районы сығыш яһай.
Белорет районында тыуып үҫкән, тамырҙары ошо районға барып тоташҡан һәр милләт вәкилдәрен осрашыуға саҡырабыҙ.
Башҡорт дәүләт филармонияһы сәхнәһендә райондың иң яҡшы ижади коллективтары сығыш яһаясаҡ, фойела милли ризыҡтар һәм сувенирҙар, сәнәғәт ойошмалары тауарҙары күргәҙмәһе, Белореттың данлы үткәне һәм бөгөнгөһөнә арналған экспозиция тәҡдим ителәсәк.
Сараға рәхим итегеҙ, башлана 18.00 сәғәттә, инеү бушлай.
Баш ҡалала йәшәүсе яҡташтарҙы, студенттарҙы һәм теләгән һәр кем был матур тамашанан ситтә ҡалмаһын. Белорет оҫталары тыуҙырған ҡул эштәрен һатып алып, йыр-моңдарын тыңлап, дәртле бейеүҙәр ҡарап, күңелегеҙгә ял алып ҡайтығыҙ, дуҫтар!
 
 ","
	Кесе йома, 11 октябрь 2018",Яңылыҡтар,Na
https://kulturarb.ru/ba/news/shәһit-hoҙajbirҙin-isemendәge-premiya-laureattary-bildәlәnde, Шәһит Хоҙайбирҙин исемендәге премия лауреаттары билдәләнде ,Na,"

Башҡортостанда 2018 йыл өсөн Шәһит Хоҙайбирҙин исемендәге Башҡортостан Республикаһы Хөкүмәте премияһы лауреаттары асыҡланды. Тейешле бойороҡҡа Башҡортостан Хөкүмәте Премьер-министры Рөстәм Мәрҙәнов ҡул ҡуйҙы.
Премия Энгель Зәйнетдиновҡа, Миләүшә Ҡаһармановаға (Хәбилова), Венера Ситдиҡоваға тапшырыла.
Зәйнетдинов Энгель Әхмәт улы — иҡтисади фәндәр кандидаты. Уны «Ватандаш» журналында, «Республика Башкортостан» һәм «Истоки» газеталарында баҫылып сыҡҡан материалдар; «Башкирская нефть и ее первопроходцы (18-20 вв.)» (Д.И. Михайлов менән авторҙашлыҡта) китабы өсөн «Ватандаш» журналы редакцияһының ижади коллективы тәҡдим итте.
Ҡаһарманова (Хәбилова) Миләүшә Сәйғәфәр ҡыҙы — «Киске Өфө» газетаһы хәбәрсеһе. Уны «Киске Өфө» газетаһында баҫылған публицистик мәҡәләләр серияһы өсөн «Киске Өфө» газетаһы редакцияһының ижади коллективы тәҡдим итте.
Ситдиҡова Венера Фәнис ҡыҙы — Башҡортостан Республикаһы «Башҡортостан» ТРК ДУП-һының «Юлдаш» радиоһы комментаторы. Уны «Башҡорттар», «Рухиәт», «Яҙмыштарҙа — ил тарихы» тапшырыуҙары өсөн «Башҡортостан» ТРК ДУП-һының «Юлдаш» радиоһының ижади коллективы тәҡдим итте.
 
 ","
	Кесе йома, 11 октябрь 2018",Яңылыҡтар,Na
https://kulturarb.ru/ba/news/bashҡort-dәүlәt-akademiya-drama-teatry-hanty-mansi-һәm-yamal-nenec-avtonomiyaly-okrugtary-bujlap-gastrolgә-yul-totto, Башҡорт дәүләт академия драма театры Ханты-Манси һәм Ямал-Ненец автономиялы округтары буйлап гастролгә юл тотто ,Na,"

9 октябрҙә Мәжит Ғафури исемендәге Башҡорт дәүләт академия драма театры Ханты-Манси һәм Ямал-Ненец автономиялы округтары буйлап гастролгә юл тотто. Тамашасы иғтибарына Флорид Бүләков пьесаһы буйынса «Һөйәһеңме-һөймәйһеңме» спектаклен тәҡдим ителәсәк. Спектаклдең режиссеры Илсур Ҡаҙаҡбаев, ролдәрҙә: Олег Ханов, Эльвира Юнысова, Римма Ҡаһарманова, Артур Ҡунаҡбаев, Азат Вәлитов, Анастасия Буркова.
Гастроль маршруты: 11 октябрь - Сорғот, 12 октябрь - Лянтор, 13 октябрь - Ноябрьск, 14 октябрь - Муравленко.
...Көтмәгәндә-уйламағанда Абдулланың төшөнә Әжәл кереп ҡурҡыта. Күргәндәрен түкмәй-сәсмәй Фатимаһына һөйләй ҡарт. Әгәр ҙә ғүмерен оҙайтҡыһы килһә, өс сәғәт эсендә берәй сауаплы эш ҡылырға тәҡдим итә Әжәл уға. Ҡарттар баш ватып сауаплы эш эҙләй. Уйламаған нәмә ҡалмай: хатта бала тыуҙырырға ла тәҡдим итеп ҡуя ҡарт. Тик ваҡыт тигәнең аяуһыҙ, ғүмер үтеп киткән, балалар ҙа юҡ инде. Абдулла менән Фатиманың күҙ алдынан бер-бер артлы йәшлек хәтирәләре үтә: унда мөхәббәт тә, һөйөү ҙә бар ине кеүек, тик улар менән бергә тормошто аяныслы итерлек тағы ла бер нәмә оҙатып барҙы һымаҡ.
Әжәл сәғәте билдәле, ул аяуһыҙ, көтөп тормаясаҡ. Тик һөйөү генә йәшәргә дәрт һәм йән биреүселер ул. Һөйәме – һөймәйме? Быны өс сәғәт эсендә аңлап та булмай, бының өсөн тотош ғүмер ҙә аҙ һымаҡ.
 
 ","
	Кесе йома, 11 октябрь 2018",Яңылыҡтар,Na
https://kulturarb.ru/ba/news/ekaterinburgta-xvi-bashҡort-mәҙәniәte-tөbәk-festivale-үtәsәk, Екатеринбургта XVI Башҡорт мәҙәниәте төбәк фестивале үтәсәк ,Na,"

28 октябрҙә Свердловск өлкә халыҡ ижады һарайында XVI Башҡорт мәҙәниәте төбәк фестивале у:ғарыла. Сара Башҡортостан Республикаһы ойошторолоуҙың 100 йыллығын билдәләүгә әҙерлек барышында ойошторола.
Фестивалдә Екатеринбург ҡалаһынан, Свердловск өлкәһенән, Башҡортостандан һәм Рәсәйҙең башҡа төбәктәренән үҙешмәкәр ижади коллективтар ҡатнашыуы көтөлә. Фестивалдә сығыш яһау өсөн коллектив ойошторолоуҙың 25 йыллығына юбилей байрам программаһы менән Сибай концерт-театр берләшмәһе артистары килә.
Сара сиктәрендә IV «Башҡорттар — Уралда тау эшенә нигеҙ һалыусылар» тигән темаға ғилми-ғәмәли конференция асыла. Уралда тау-завод эшенә нигеҙ һалыу һәм уны үҙләштереү осоронда башҡорттар ҙур роль уйнаған. Башҡорттар элек-электән руда сығарыу эшен яҡшы белгән, был уларға артабан Урал металлургияһы үҫешенә ҙур өлөш индерергә мөмкинлек биргән.
Конференцияла илебеҙҙең төрлө төбәктәренән Рәсәй Фәндәр академияһы ғалимдары фәнни докладтар менән сығыш яһай. Ғалимдар һәм академиктар, йәмәғәт эшмәкәрҙәре, тыуған яҡты өйрәнеү музейҙарының ғилми хеҙмәткәрҙәре үҙ сығыштарында Уралда металлургия производствоһының үҫеш тарихы, башҡорттарҙың ошо индустриялағы урыны һәм роле хаҡында һөйләй.
Мәҙәниәт һарайының мәрмәр залында Свердловск өлкәһе, Башҡортостан Республикаһы, Свердловск өлкә тыуған яҡты өйрәнеү музейы, Урта Уралдың Традицион халыҡ мәҙәниәте үҙәге һәм Свердловск өлкә Милләт-ара китапханаһы архивтарынан алынған документаль материалдар нигеҙендә күсмә күргәҙмәләр ойошторола. Артабан конференцияның фәнни эштәрен баҫтырып сығарыу күҙаллана.
 
 ","
	Кесе йома, 11 октябрь 2018",Яңылыҡтар,Na
https://kulturarb.ru/ba/news/һuҡyrҙar-өsөn-respublika-mahsus-kitaphanaһynda-әnүәr-bikchәntәev-әҫәrҙәreneң-kitap-kүrgәҙmәһe-asyldy, Һуҡырҙар өсөн республика махсус китапханаһында Әнүәр Бикчәнтәев әҫәрҙәренең китап күргәҙмәһе асылды ,Na,"

Яҙыусы Әнүәр Бикчәнтәевтың тыуыуына 105 йыл тулыу айҡанлы, Һуҡырҙар өсөн республика махсус китапханаһында уның әҫәрҙәренән торған, ”Китаптарында дәүер сағыла” исемле китап күргәҙмәһе асылды.
Әнүәр Бикчәнтәев 1913 йылдың 4 октябрендә Өфө ҡалаһында донъяға килгән. 1928-1931 йылдарҙа Ырымбур педагогик техникумында белем ала. Һуңынан татар мәктәбендә завуч булып эшләй. Әнүәрҙең ата-әсәһе Туҡай, Ғафури ижады менән ныҡ ҡыҙыҡһына, был, әлбиттә, йоғонто яһамай ҡалмай. Тиҙҙән, буласаҡ яҙыусы Өфөгә ҡайта һәм “Комунна” гәзитенә эшкә урынлаша. Бөйөк Ватан һуғышы башланғас, үҙ теләге менән фронтҡа китә.
Әҙәбиәтте һәм сәнғәтте үҫтереүҙә өлгәшкән уңыштары өсөн, Октябрь революцияһы ордены, “Почет билдәһе” ордены менән бүләкләнә. Ғ. Сәләм исемендәге комсомол премияһы, “Аҡҡоштар Уралда ҡала”, “Ожмах вәғәҙә итмәйем” романдары өсөн С. Юлаев исемендәге дәүләт премияһы лауреаты. РСФСР-ҙың атҡаҙанған мәҙәниәт эшмәкәре.
Күргәҙмәлә Брайль шрифты менән баҫтырылған әҫәрҙәре тәҡдим ителә.
 ","
	Шишәмбе, 09 октябрь 2018",Яңылыҡтар,Na
https://kulturarb.ru/ba/news/өfөlә-respublika-kөnө-uңajynan-mineң-respublika-tigәn-milli-kvestҡa-uҙғaryla, Өфөлә Республика көнө уңайынан «Минең республика» тигән милли квест уҙғарыла ,Na,"

11 октябрҙә Республика көнө хөрмәтенә Өфөлә «Минең республика» тигән милли квест уҙғарыласаҡ.  Программа Ҡунаҡһарай майҙанынан сәғәт 13.00  башлана. Ойоштороусылар хәбәр итеүенсә, ҡатнашыусыларға эштәр менән ҡала картаһы бирелә, уларҙы үтәгән өсөн улар балл йыясаҡ. Еңеүсе командаға иҫтәлекле бүләктәр тапшырыу ҡаралған. 
Башҡортостан тарихына һәм мәҙәниәтенә арналған сара «Аҫылташ» бренды сиктәрендә ойошторола.
Сараның маҡсаты – башҡорт халҡының мәҙәни-тарихи мираҫын үҫтереү, башҡорт телен популярлаштырыу һәм үҫтереү, йәштәрҙе берләштереү һәм уларҙың үҙ-ара мәҙәни байыуы өсөн ҡоралдар булдырыу.
Квеста ҡатнашырға теләүселәр өсөн алдан теркәлеү үтеү мөһим. Түбәндәге һылтанма аша: https://docs.google.com/forms/d/e/1FAIpQLScdxODnUqneFbPDO1-Lt_oozWcvB2l6w5XcEB453L1MCHPt9w/viewform
 ","
	Шишәмбе, 09 октябрь 2018",Яңылыҡтар,Na
https://kulturarb.ru/ba/news/bөgөn-bashҡort-dәүlәt-filarmoniyaһynda-ғafuri-rajony-talanttary-syғysh-yaһaj, Бөгөн Башҡорт дәүләт филармонияһында Ғафури районы таланттары сығыш яһай ,Na,"

Республикала “Башҡортостан тарихы биттәре” тигән республика фестиваль-марафоны дауам итә. Бөгөн, 9 октябрҙә  Хөсәйен Әхмәтов исемендәге Башҡорт дәүләт филармонияһында Башҡортостан Республикаһы ойошторолоуға 100 йыл тулыуға арналған ""Башҡортостан тарихи биттәре"" муниципаль берәмектәр араһында халыҡ ижады фестиваль-марафон сиктәрендә Ғафури районы сығыш яһай.
Ғафури районында тыуып үҫкән, тамырҙары ошо районға барып тоташҡан һәр милләт вәкилдәрен осрашыуға саҡырабыҙ.
Башҡорт дәүләт филармонияһы сәхнәһендә райондың иң яҡшы ижади коллективтары сығыш яһаясаҡ, фойела милли ризыҡтар һәм сувенирҙар, сәнәғәт ойошмалары тауарҙары күргәҙмәһе, Ғафуриҙың данлы үткәне һәм бөгөнгөһөнә арналған экспозиция тәҡдим ителәсәк.
Сараға рәхим итегеҙ, башлана 18.00 сәғәттә, инеү бушлай.
Баш ҡалала йәшәүсе яҡташтарҙы, студенттарҙы һәм теләгән һәр кем был матур тамашанан ситтә ҡалмаһын. Ғафури оҫталары тыуҙырған ҡул эштәрен һатып алып, йыр-моңдарын тыңлап, дәртле бейеүҙәр ҡарап, күңелегеҙгә ял алып ҡайтығыҙ, дуҫтар!
 ","
	Шишәмбе, 09 октябрь 2018",Яңылыҡтар,Na
https://kulturarb.ru/ba/news/karuanһaraj-tөrkөmө-solisy-mәhmүt-nәҙershin-yubilejyn-bildәlәj,      «Каруанһарай» төркөмө солисы Мәхмүт Нәҙершин юбилейын билдәләй ,Na,"

Башҡортостандың атҡаҙанған артисы, оҫта музыкант һәм башҡарыусы автор Мәхмүт Нәҙершин 12 октябрь «Башҡортостан» дәүләт концерт залында күркәм юбилей концертын уҙғара.
Мәхмүт Нәҙершин «Ҡайҙа һеҙ, башҡорт егеттәре?» йыры тамашасылар хәтерендә иҫтәлер, тап ошо йыр менән ул танылыу яуланы. 
Сарала ошо йырҙы популяр йәш йырсылар Зилиә һәм Юлиә Бәхтиевалар башҡарыуында яңғыраясаҡ.
Концертта легендар «Каруанһарай» төркөмө, Башҡортостандың халыҡ артистары Фәдис Ғәниев һәм Хәлит Фатыхов, республиканың атҡаҙанған артистары Лилиә Биктимерова һәм Лилиә Ишемйәрова, Заһир Иҫәнсурин, Рифат Шәрәфетдинов, «Ҡаруан» төркөмө, Зәйнетдин этно-шоу проекты, Учалы филармонияһының «Уралтау» бейеү ансамбле ҡатнашасаҡ.  
 Мәхмүт Нәҙершин 1968 йылдың 19 майында Учалы районының Сураман ауылында тыуған. 1991 йылда «Драма театры һәм кино актеры» һөнәре буйынса Өфө дәүләт сәнғәт институтын тамамлаған. Ижади эшмәкәрлеген 1995 йылда Башҡорт дәүләт филармонияһында «Каруанһарай» башҡорт фольклор-эстрада төркөмөндә солист булараҡ башлай. 30 йылға яҡын республиканың милли мәҙәниәтен пропагандалаған популяр төркөмдә ойошторолған көндән алып эшләй. Артист репертуарында – башҡорт халыҡ йырҙары һәм автор әҫәрҙәре.
 
 ","
	Шишәмбе, 09 октябрь 2018",Яңылыҡтар,Na
https://kulturarb.ru/ba/news/әlfiә-avzalova-isemendәge-jyr-bәjgeһe-iғlan-itelde, Әлфиә Авзалова исемендәге йыр бәйгеһе иғлан ителде ,Na,"

«Татар-информ» хәбәр итеүенсә, 20-22 октябрҙә Ҡазанда Әлфиә Авзалова исемендәге Беренсе Халыҡ-ара фестиваль-конкурсы үтә.  Фестивалдең девизы – «Музыка — донъя халыҡтары теле», тип атала.
Ҡазан дәүләт мәҙәниәт институтында «Вокал», «Хореография» һәм «Нәфис һүҙ» номинациялары буйынса һайлап алыу турҙары уҙа. Бөгөнгө көнгә конкурста ҡатнашыуға бөтә донъя ҡатнашыусыларынан 240-ҡа яҡын ғариза килгән. Ғаризалар 10 октябргә тиклем ҡабул ителә.
22 октябрҙә «Пирамида» концерт-күңел асыу комплексында гала-концерт үтә. Гала-концертта  конкурстың сит ил һәм Рәсәй лауреаттары һәм ҡунаҡтар сығыш яһай.
Фестиваль идеяһын Татарстан Республикаһы Президенты Рөстәм Миңлеханов, күренекле сәнғәт эшмәкәрҙәре Роза Рымбаева, Полад Бюль Бюль Оглы, Ренат Ибраһимов, Альбина Шәһиморатова күтәреп алды. Рәсәйҙең һәм Татарстандың халыҡ артисы Венера Ғәниева жюри рәйесе булып сығыш яһай.
Әлфиә Авзалова (1933-2017) – тормошо һәм ижады Башҡортостан менән тығыҙ бәйле булған легендар йырсы, Рәсәйҙең атҡаҙанған артисы, Татарстандың халыҡ артисы. Уның йырҙары күп быуын тыңлаусылар ярата һәм улар баһалап бөтөргөһөҙ бик ҡиммәтле вокал башҡарыу сәнғәте байлығы булып тора. 
 
 
 ","
	Шишәмбе, 09 октябрь 2018",Яңылыҡтар,Na
https://kulturarb.ru/ba/news/shaғir-zhurnalist-dәүlәt-eshmәkәre-niyaz-sәlimov-60-jәshlek-yubilejyn-bildәlәne," Шағир, журналист, дәүләт эшмәкәре Нияз Сәлимов 60 йәшлек юбилейын билдәләне ",Na,"

Әҙиптең тыуған көнөндә уның ике яңы китабының исем туйы үтте. Башҡортостан Милли китапханаһына Нияз Сәлимовты ҡотларға ҡәләмдәштәре, яҡындары һәм студенттар йыйылды. Авторҙың ""Шәхестәр иңендә халҡым яҙмышы"" тип исемләнгән йыйынтығы республикабыҙҙың тарихи датаһы - 100 йыллыҡ юбилейы уңайынан донъя күрҙе.
Йыйылған ҡунаҡтар шағирҙың ижады тәрән мәғәнәле, күп яҡлы тип билдәләне. Нияз Сәлимов, балалар шағиры, публицист һәм йәмәғәт эшмәкәре булараҡ та танылыу яулаған шәхес. Уның шиғырҙарында фәлсәфәүи уйланыуҙар, илһөйәрлек, мөхәббәт, дуҫлыҡ темалары күтәрелә.
Ниязбай Булатбай улы Сәлимов 1958 йылдың 27 сентябрендә Ғафури районы Яугилде ауылында тыуған. Стәрлетамаҡ дәүләт педагогия институтының филология факультетын тамамлағас, хеҙмәт юлын Йөҙимән урта мәктәбендә директор урынбаҫары булып башлай. Шунан бер йыл тыуған ауылы мәктәбендә директор була.
1990 йылда Ниязбай Булатбай улы Ғафури районының «Звезда» — «Йондоҙ» гәзите мөхәррире итеп ҡуйыла. Уның тырышлығы менән.1991 йылда Башҡортостанда тәүгеләрҙән булып үҙ аллы башҡортса «Табын» гәзите донъя күрә. Ырымбур өлкәһе йәмәғәтселеге үтенесе буйынса, ошо гәзит редакцияһы ерлегендә 1993 йылда Ниязбай Сәлимов Ырымбур башҡорттарының «Каруанһарай» гәзитен нәшер итә.
Бер монография, ике брошюра, балалар өсөн дүрт китап авторы, фәнни йыйынтыҡтарҙа баҫылған тиҫтәләгән хеҙмәте донъя күргән.
1997 йылдан алып Ниязбай Булатбай улы Башҡортостан Президенты Хакимиәтендә эшләй. 2001 йылдан граждандарҙың мөрәжәғәттәре менән эшләү бүлегенә етәкселек итә.
2011—2015 йылдарҙа «Башҡортостан» гәзитенең баш мөхәррире булып эшләй. 
2015 йылдың сентябренән Башҡортостан Республикаһы Милли архивының директор урынбаҫары.

 ","
	Дүшәмбе, 08 октябрь 2018",Яңылыҡтар,Na
https://kulturarb.ru/ba/news/bashҡort-drama-teatry-rәsәj-һәm-sit-ildәr-bujlap-sәfәrgә-jyjyna, Башҡорт драма театры Рәсәй һәм сит илдәр буйлап сәфәргә йыйына ,Na,"

Башинформ» мәғлүмәт агентлығы хәбәр итеүенсә,  Мәжит Ғафури исемендәге Башҡорт драма театры Рәсәй һәм сит илдәр буйлап гастролдәргә сығырға йыйына. 
Хәтерегеҙгә төшөрәбеҙ, 2019 йылда төп башҡорт театры үҙенең 100 йыллығын билдәләйәсәк. 
Ҙур гастроль туры 2018 йылдың 11-14 октябрендә Ханты-Манси һәм Ямал-Ненец автономиялы округтарында «Һөйәһеңме — һөймәйһеңме» спектакле (Флорид Бүләков, режиссер Илсур Ҡаҙаҡбаев) менән башлана.
2019 йылдың 4-6 февралендә театр Мәскәүгә юллана һәм А.С. Пушкин исемендәге драма театры сәхнәһендә сығыш яһай. Илебеҙҙең баш ҡалаһындағы гастролдәр барышында Гүзәл Яхинаның романы буйынса «Зөләйха күҙҙәрен аса» спектакле сәхнәләштерелә.
2019 йылдың 3-7 апрелендә театр Ҡазанға бара, спектаклдәр Г. Камал исемендәге Татар академия театры сәхнәһендә күрһәтелә.
2019 йылдың июнендә Улан-Удэла Х. Намсараев исемендәге Бүрәт театры менән алмаш гастролдәр ойоштороу күҙаллана. Бүрәттәр Өфөгә яуап гастролдәре менән 2019 йылдың октябрендә килә.
Башҡорт театры Товстоногов исемендәге Ҙур драма театры (Санкт-Петербург) спектаклдәре менән дә алмаша. Был 2019 йылдың сентябрь башына билдәләнгән.
«Был — өс көнлөк, әммә театрыбыҙ өсөн ҙур әһәмиәткә эйә гастролдәр. Унда ла «Зөләйха күҙҙәрен аса» спектаклен сәхнәләштерәбеҙ», — тип хәбәр итте Башҡорт театрының художество етәксеһе Олег Ханов.
7-10 ноябрҙә М.Горький исемендәге Ырымбур өлкә драма театры менән алмаш гастролдәр ҡаралған. Әле режиссер Рифҡәт Исрафилов Мостай Кәримдең повесы буйынса «Оҙон-оҙаҡ бала саҡ» спектаклен әҙерләй.
 
 ","
	Дүшәмбе, 08 октябрь 2018",Яңылыҡтар,Na
https://kulturarb.ru/ba/news/bildәle-shaғirә-milәүshә-ҡaһarmanova-shәһit-hoҙajbirҙin-isemendәge-hөkүmәt-premiyaһyna-lajyҡ-buldy, Билдәле шағирә Миләүшә Ҡаһарманова Шәһит Хоҙайбирҙин исемендәге хөкүмәт премияһына лайыҡ булды   ,Na,"

Билдәле шағирә һәм яҙыусы, Рәсәйҙең һәм Башҡортостандың Яҙыусылар союзы ағзаһы Миләүшә Сәйғәфәр ҡыҙы Ҡаһарманова Шәһит Хоҙайбирҙин исемендәге хөкүмәт премияһына лайыҡ булды.  
Яҙыусы Миләүшә Ҡаһарманова сығышы менән  Бөрйән районынан . Тәүҙә ул халыҡҡа «Нағыш», «Нур усағы» тип аталған  шиғри йыйынтыҡтары аша танылды. Һуңғы осорҙа уның «Күңелем йылы теләй» һәм  «Бетерә шаршылары» исемле сәсмә әҫәрҙәр китабы донъя күрҙе. Үҙ мәлендә ул Сибай төбәк яҙыусылар ойошмаһын етәкләне, төрлө әҙәби конкурстарҙа еңеүсе булды. Әле ул «Киске Өфө» гәзитендә эшләй.
 ","
	Дүшәмбе, 08 октябрь 2018",Яңылыҡтар,Na
https://kulturarb.ru/ba/news/h-әhmәtov-isemendәge-bashҡort-dәүlәt-filarmoniyaһy-үҙeneң-80-se-miҙgelen-ҡarshylany, Х. Әхмәтов исемендәге Башҡорт дәүләт филармонияһы үҙенең 80-се миҙгелен ҡаршыланы ,Na,"

Күптән түгел Х. Әхмәтов исемендәге Башҡорт дәүләт филармонияһы үҙенең 80-се миҙгелен ҡаршыланы, байрам мәҙәниәт усағының фойеһында уҡ башланды. Билдәле сәхнә йондоҙҙарына тамашасылар ҙа ҡушылды. Концерт алдынан музыканттар менән иҫтәлеккә фото төшөп, аралашыу мөмкинлеге булдырылды.
Күркәм сараны өс-дүрт тиҫтә йылдар филармонияға тоғро ҡалған ветерандарҙың сығышы биҙәне. Әле булһа ла уларҙың күптәре сәхнә түрен йәмләп, тамашасыларҙың ҡайнар алҡыштарына күмелә.
80-се ижад миҙгеле ҙур проекттарға, үҙенсәлекле премьераларға бай булмаҡсы. Тамашасылар иғтибарына шулай уҡ филармония йәш артистарының соло концерттары ла тәҡдим ителер, тип көтөлә. Бынан тыш, сәнғәт һөйөүселәр төрлө илдәрҙән килгән абруйлы музыканттар, артистар концерттарын ҡарай аласаҡ.

 ","
	Дүшәмбе, 08 октябрь 2018",Яңылыҡтар,Na
https://kulturarb.ru/ba/news/өfөlә-bөgөn-min-yaratam-һine-tormosh-respublika-festivale-eңeүselәre-syғysh-yaһaj," Өфөлә бөгөн «Мин яратам һине, тормош!» республика фестивале еңеүселәре сығыш яһай ",Na,"

Өфөлә бөгөн оло йәштәгеләрҙең «Мин яратам һине, тормош!» республика фестивале еңеүселәре сығыш яһай. Фестиваль Ғаилә, хеҙмәт һәм халыҡты социаль яҡлау министрлығы башланғысы менән йыл һайын ойошторола.
Ул оло быуындың йәмәғәт һәм мәҙәни әүҙемлеген һаҡлау, өлкәндәр проблемаһына халыҡтың иғтибарын йәлеп итеү, талантлы башҡарыусыларҙы асыҡлау маҡсатын ҡуя. Гала-концертта ҡала һәм район һайлап алыу турҙарында еңеүселәр ҡатнаша.
Оло йәштәгеләр өсөн тәғәйенләнгән ижади бәйге быйыл етенсе тапҡыр үткәрелә, уны Башҡортостан Хеҙмәт һәм халыҡты социаль яҡлау министрлығы ойоштора. “Мин яратам һине, тормош!” республика фестивале өлкән быуындың ижади эшмәкәрлегенә йәмғиәттең иғтибарын йәлеп итеү, уларҙың һәләтен үҫтерергә ярҙам итеү, интеллектуаль һәм ижади потенциалын мәҙәниәттә ҡулланыу һәм, әлбиттә, талантлыларҙы асыҡлау маҡсатында үткәрелә. 
 ","
	Йома, 05 октябрь 2018",Яңылыҡтар,Na
https://kulturarb.ru/ba/news/miңlegөl-hisamovanyң-yuҡһynyu-kitabynyң-isem-tujy-үtә," Миңлегөл Хисамованың ""Юҡһыныу"" китабының исем туйы үтә  ",Na,"

Бөгөн Әхмәтзәки Вәлиди исемедәге милли китапханала шағирә Миңлегөл Хисамованың “Юҡһыныу” китабының исем туйы үтә. Йыйынтыҡта шағирәнең 2008–2018 йылдарҙа яҙылған шиғырҙары тупланған. “ Беҙҙе йәшәткән дә, йәшнәткән дә тыуған ер”, - ти шағирә. 
Мәғариф өлкәһендә оҙаҡ йылдар тырыш хеҙмәте өсөн Миңлегөл Хисамова «Рәсәй мәғарифының почётлы хеҙмәткәре» тигән маҡтаулы исемгә лайыҡ була. Төрлө милләт шағирҙарының әҫәрҙәрен башҡортсаға тәржемә итеү менән дә әүҙем шөғөлләнгән. Әҙибәнең шиғырҙарына композиторҙар йырҙар ижад иткән. 
Миңлегөл Сәлимйән ҡыҙы Хисамова 1948 йылдың 1 октябрендә Көйөргәҙе районы Ялсыҡай ауылында тыуған. Өфөлә 1-се республика мәктәп-интернатын тамамлай, шунан баш ҡаланың быяла-сүс заводында оператор булып хеҙмәт юлын башлай. 
1967—1972 йылдарҙа Башҡорт дәүләт университетының филология факультетында уҡый һәм уны тамамлағандан һуң «Совет Башҡортостаны» гәзитендә хеҙмәткәр була. 1973—1975 йылдарҙа Үрге Ҡышы урта мәктәбендә башҡорт теле һәм әҙәбиәтен уҡыта, артабан Күмертау ҡалаһында һәм Өфөлә мәктәптәрҙә балалар менән эшләй. 
Шағирәнең донъя күргән китаптары: Тыуған тупраҡ яҡтыһы, «Сейәлек йыры», «Һары мәтрүшкә», «Буран моңо», «Тынлыҡтарҙа ҡалам».
 
 ","
	Йома, 05 октябрь 2018",Яңылыҡтар,Na
https://kulturarb.ru/ba/news/miraҫ-jyr-һәm-bejeү-folklor-ansamble-izhadi-miҙgelgә-әҙerlәnә, «Мираҫ» йыр һәм бейеү фольклор ансамбле ижади миҙгелгә әҙерләнә ,Na,"

Өфө ҡалаһының  «Мираҫ» йыр һәм бейеү фольклор ансамбле яңы ижади миҙгелде премьера менән асырға ниәтләй. 
12 октябрҙә Ҡала мәҙәниәт һарайы сәхнәһендә тамашасыларға «Башҡорт балы» тип исемләнгән вокаль-хореография композицияһын тәҡдим итә.
Шул уҡ көндә Өфө тамашасыларын тағын бер яңы премьера көтә– «Imagine» вокаль тамашаһы. «Мираҫ» артистары Парижда ЮНЕСКО-ның штаб-фатирында «Донъя бейеүҙәре һәм музыкаһы» фестивален асыу тантанаһында ла тап ошо тамаша менән сығыш яһағайнылар.
Республика һәм баш ҡала кимәлендә уҙғарылған мәҙәни сараларҙы, байрамдарҙы «Мираҫ» муниципаль учреждениеһының фольклор ансамбле ҡатнашлығынан тыш күҙ алдына ла килтереүе мөмкин түгел. Өфө ҡала мәҙәниәт һарайында урынлашҡан һәм илһамланып ижад иткән был ансамблдең уңыштары менән сәнғәт һөйөүселәр һәр саҡ ҡыҙыҡһынып тора.
«Мираҫ» – бейеү ансамбле генә түгел, ә вокал, хор һәм халыҡ уйын ҡоралдары оркестрын бергә туплаған ижади коллектив. Уларҙың һәр сығышы музыкаль-хореографик сюжетҡа, темаға ҡоролған, әҫәрҙәр бер-береһенә үрелеп, байытылып, матур театрлаштырылған тамашаны тыуҙыра.
 ","
	Йома, 05 октябрь 2018",Яңылыҡтар,Na
https://kulturarb.ru/ba/news/yaҡup-ҡolmojҙoң-tyuyuyna-100-jyl-tulyu-uңajynan-әҙipteң-yaҡtashtary-hәter-һәm-ҡәҙer-kisәһe-ojoshtorҙo, Яҡуп Ҡолмойҙоң тыуыуына 100 йыл тулыу уңайынан әҙиптең яҡташтары Хәтер һәм ҡәҙер кисәһе ойошторҙо ,Na,"

Кисә, 4 октябрҙә Бөйөк Ватан һуғышын үткән яугир-шағир Яҡуп Ҡолмойҙоң тыуыуына 100 йыл тулыу уңайынан әҙиптең яҡташтары Хәтер һәм ҡәҙер кисәһе ойошторҙо. Ишембай районы Ҡанаҡай ауылында уҙғарылған сарала Башҡортостандың Яҙыусылар Союзы ағзалары ла ҡатнашты.
Кисәне мәктәп уҡыусылары асты, улар шағирҙың алтын фонды менән таныштырҙы, әҫәрҙәре аша тыуған яғына, халҡына булған һөйөү һүҙҙәрен еткерҙе. Яҡташтарының бай һәм ҡабатланмаҫ ижадын район мәҙәниәт хеҙмәткәрҙәре лә данланы, йырҙарын башҡарҙы.
Күркәм дата уңайынан Яҡуп Ҡолмойҙоң исемен мәңгеләштереү буйынса республикала бихисап саралар ойошторолдо. Тыуған ауылында мемориаль таҡтаташ ҡуйылды. Ишембай ҡалаһында әҙиптең ижад һәм тормош юлына бәйле күргәҙмәләр, шиғри бәйгеләр уҙғарылды.
22 октябрҙә Өфөләге Хөсәйен Әхмәтов исемендәге Башҡорт дәүләт филармонияһында шағирҙың яҡты иҫтәлегенә арналған тамаша көтөлә.
 
 ","
	Йома, 05 октябрь 2018",Яңылыҡтар,Na
https://kulturarb.ru/ba/news/bildәle-yumor-oҫtaһy-marsel-sәlimov-shanhajҙa-halyҡ-ara-әҙәbi-forumda-ҡatnashty, Билдәле юмор оҫтаһы Марсель Сәлимов Шанхайҙа халыҡ-ара әҙәби форумда ҡатнашты ,Na,"

Рәсәй яҙыусылары, шағирҙары, журналистары һәм ғалимдары төркөмө Ҡытай Халыҡ Республикаһында булды. Сәфәрҙе Рәсәй Яҙыусылар союзының Мәскәү ҡала ойошмаһы һәм Шанхай сит телдәр университетының Донъя әҙәбиәте институты ойошторҙо. Халыҡ-ара форумда Башҡортостандан Рәсәйҙең һәм Башҡортостандың атҡаҙанған мәҙәниәт хеҙмәткәре, яҙыусы-сатирик, шағир, журналист һәм йәмәғәт эшмәкәре Маресль Сәлимов) ҡатнашты.
Делегацияға Мәскәүҙең һәм Мәскәү өлкәһенең күренекле яҙыусылары һәм шағирҙары инде.
Әҙәби форум сиктәрендә Шанхай Әҙәбиәтселәр йортонда, Ҡытай яҙыусылары ҡулъяҙмалары китапханаһында, бөйөк Ҡытай шағиры Лу Синь йорт-музейында нәшриәтселәр, яҙыусылар һәм уҡыусылар менән ижади осрашыуҙар ойошторолдо. Мәрсель Сәлимов Ҡытай дуҫтарына Башҡортостанда уҙғарылған халыҡ-ара әҙәби һәм мәҙәни саралар,  республиканың Ҡытай Халыҡ Республикаһының айырым провинциялары менән ныҡлы иҡтисади бәйләнештәре тураһында һөйләне. Марсель Сәлимов, башҡорт һәм рус телендә шиғырҙар уҡып, Шанхай китапханаларына китаптарын бүләк итте.
Әҙәби форум сиктәрендә Мәскәүҙә 3000 дана булып сыҡҡан «Мәскәү–Шанхай. 2018» махсус йыйынтығының исем туйы уҙҙы. Был йыйынтыҡта Мар.Сәлимдең сатирик һәм юмористик хикәйәләре, шулай уҡ автор тураһында биографик мәғлүмәт баҫылып сыҡҡан.
 ","
	Кесе йома, 04 октябрь 2018",Яңылыҡтар,Na
https://kulturarb.ru/ba/news/kәtibә-kinjәbulatova-isemendәge-premiya-buldyryldy, Кәтибә Кинйәбулатова исемендәге премия булдырылды  ,Na,"

Күптән түгел Силәбе өлкәһендә Кәтибә Кинйәбулатова исемендәге премия булдырылды. Кәтибә Кинйәбулатова - Арғаяш районының Мәүлит ауылында тыуып үҫеп, өлкә башҡорттарының рухи донъяһынан тыш, тотош Башҡортостан әҙәби тарихында тәрән эҙ ҡалдырған шәхес.
Арғаяш районында шағирәнең рухына бағышланған хәтер кисәһе, башҡорт шиғриәте һәм әҙәбиәте байрамы һәм әҙәби премия тапшырыу тантанаһы үтте.
 Силәбе өлкәһенең Сосновка районында - Ғәлимов Сәләм, Ҡоншаҡ районында -Ҡадир Даян һәм Арғаяш районында Кәтибә Кинйәбулатова исемендәге премиялар тапшырыла. 
 ","
	Кесе йома, 04 октябрь 2018",Яңылыҡтар,Na
https://kulturarb.ru/ba/news/bildәle-ғalim-әҙәbiәt-belgese-zinnur-nurғәlin-90-jәshen-bildәlәj," Билдәле ғалим, әҙәбиәт белгесе Зиннур Нурғәлин 90 йәшен билдәләй ",Na,"

Бөгөн әҙәбиәт белгесе, театр тәнҡитсеһе, публицист Зиннур Нурғәлинға – 90 йәш тула. Зиннур Әхмәҙиә улы 200-гә яҡын ғилми хеҙмәт авторы. Ғалим әҙәбиәт тарихын, башҡорт музыка сәнғәте үҫешен, башҡорт сәнғәтенең Евразиялағы башҡа этномәҙәниәттәр менән бәйләнешен өйрәнә. Хәҙерге башҡорт әҙәби теленә, театрға арналған хеҙмәттәре лә бихисап. Унын тәҡдиме буйынса Өфө дәүләт сәнғәт институтында башҡорт музыканттарын уҡытыу башлана. Зиннур Әхмәҙиә улы Ижтимағи фәндәр, Халыҡ-ара төрөк һәм Башҡортостан Республикаһы Фәндәр академияһы академигы.
Зиннур Нурғәлин ҡыҙыҡһынған өлкә— башҡорт әҙәбиәте тарихының теоретик аспекттары, башҡорт традицион музыка сәнғәте үҫеше, башҡорт мәҙәниәтенен Евразия этномәҙәниәттәре менән үҙ-ара мөнәсәбәте. Ул Ғабдулла Амантай фәнни һәм ижади эшмәкәрлеген, Башҡортостан Республикаһы Яҙыусылар союзының ХХ быуаттың 30-сы йылдарындағы эшен өйрәнә. Ғалим театр тәнҡитсеһе булараҡ та киң билдәле.
Унын тәҡдиме менән Өфө дәүләт сәнғәт институтында башҡорт музыканттарын әҙерләй башлайҙар. Зиннур Әхмәҙиә улы— өс академия: Ижтимағи фәндәр, Халыҡ-ара төрөк һәм Башҡортостан Республикаһы Фәндәр академияһы академигы.
 
 ","
	Кесе йома, 04 октябрь 2018",Яңылыҡтар,Na
https://kulturarb.ru/ba/news/өfөlә-boronғo-ҡөrәn-bittәre-isemle-kүrgәҙmә-asyldy," Өфөлә ""Боронғо Ҡөрьән биттәре"" исемле күргәҙмә асылды ",Na,"

Кисә, 4 октябрҙя Өфөлә ""Боронғо Ҡөрьән биттәре"" исеме аҫтында күргәҙмә асылды. Мосолман халыҡтарының тарихи, мәҙәни, рухи ҡомартҡыларын тикшереү һәм популярлаштырыу йүнәлешендә асылған был күргәҙмә.
18 быуат тарихи ҡомартҡыһының беҙҙең көндәргәсә һаҡланыуын мөғжизәгә тиңләргә мөмкин. Изге китап башта янғынға эләккән була, уға 1820 йылда реставрация яһала. Ҡөрьәндең һәр бите алтын менән ялатылған кеүек, һары төҫтә, рәссамдар тарафынан тәүге туғыҙ сүрә биҙәлгән. Шулай уҡ Дағстандан килтерелгән экспонатты ла Николай Ильницкий ҡәҙерләп һаҡлай.
Николай Ильницкийҙың ҡиммәтле коллекцияһы менән Өфөләр ҙә таныша ала. Баш ҡала сауҙа һәм күңел асыу үҙәктәренең береһе ""Боронғо Ҡөрьән биттәре"" күргәҙмәһе ойоштороуға бушлай майҙандар бүлә. Бында төрлө йылдарҙа күсереп яҙылған изге китаптағы сүрә-аяттарҙан галерея булдырылған. Иң ҡәҙерле экспонаттар - 11 быуатта Испания биләмәһендә пергаментта яҙылған изге юлдар.
Изге Ҡөрьән йортонда каллиграфия проблемаларын өйрәнеү буйынса халыҡ-ара кимәлдә конференциялар, форумдар, семинарҙар ойоштороу ҙа планлаштырыла.
Экспонаттар араһында уҙған быуаттарҙан һаҡланған ювелир биҙәүестәр, тәңкәләр ҙә бар. Шулай уҡ ғәрәп һүҙҙәре яҙылған ҡылысты ла ҡулда тотоп ҡарарға мөмкин. Башҡортостандың билдәле рәссамдары музейҙы картиналары менән дә тулыландырған.
""Боронғо Ҡөрьән биттәре"" күргәҙмәһе тиҙҙән донъя буйлап сәйәхәткә сығыуы ихтимал. Әлегә Мәскәү, Ҡазан һәм Ҡырымдан саҡырыуҙар ҡабул ителгән. Ойоштороусылар билдәләүенсә, изге йорт даими рәүештә тарихи ҡомартҡылар менән дә байытылып торасаҡ.
 
 ","
	Кесе йома, 04 октябрь 2018",Яңылыҡтар,Na
https://kulturarb.ru/ba/news/ҡatyn-ҡyҙ-millәt-әsәһe-konkursy-eңeүselәrenә-rabiғa-ҡushaeva-isemendәge-miҙal-tapshyrylasaҡ,  «Ҡатын-ҡыҙ – милләт әсәһе» конкурсы еңеүселәренә Рабиға Ҡушаева исемендәге миҙал тапшырыласаҡ ,Na,"

Ағымдағы йылдың 15 октябрендә Башҡортостанда йыл һайын уҙғарылып килгән «Ҡатын-ҡыҙ — милләт әсәһе» республика конкурсы башлана.
Бәйгелә республика райондарынан һәм ҡалаларынан, Рәсәй төбәктәренән һәм БДБ илдәренән йәмәғәтселәр, активистар һәм инициативалы профессиональ ҡатын-ҡыҙҙар ҡатнашыу хоҡуғына эйә.
Ойоштороусылар хәбәр итеүенсә, 15 ғинуарға тиклем урындарҙа район һәм ҡала этаптарын уҙғарыу күҙаллана. 1 февралдән муниципаль этаптарҙа еңеүселәрҙе республика финалына һайлап алыу башлана. Бүләкләү тантанаһы менән финал сараһын 5 мартта «Башҡортостан» дәүләт концерт залында үткәрергә ҡарар ителгән.
Эштәр 10 артыҡ номинация буйынса баһаланасаҡ. Сара алдынан башта форум уҙғарыласаҡ. Тарихыбыҙҙа яҡты эҙ ҡалдырған күренекле башҡорт ҡатын-ҡыҙҙарын хәтергә алынасаҡ. 
Өсөнсө «Ҡатын-ҡыҙ — милләт әсәһе» республика конкурсы финалы Башҡортостан Республикаһының 100 йыллығына арналып уҙғарыла. Конкурс еңеүселәренә Башҡорт ҡатын-ҡыҙҙары берләшмәһе ойошторған Рабиға Ҡушаева исемендәге миҙал тапшырыла.
 
 ","
	Кесе йома, 04 октябрь 2018",Яңылыҡтар,Na
https://kulturarb.ru/ba/news/zөlәjha-kүҙҙәren-asa-tigәn-serialda-bashҡort-obrazy-la-bulasaҡ, “Зөләйха күҙҙәрен аса” тигән сериалда башҡорт образы ла буласаҡ  ,Na,"

Белеүегеҙсә, Рәсәй кинематографтары “Зөләйха күҙҙәрен аса” тигән сериал төшөрә. Унда башҡорт образы ла буласаҡ.
 “Башҡортостан” гәзите хәбәр итеүенсә, Алексей Онофрейчук уйнаған кешеләрҙе ҡотҡарыусы Лукка башҡорт милләтенән булып китәсәк. Әйткәндәй, яҙыусы Гүзәл Яхинаның ошондай исемле романында Лукканың милләте тураһында бер һүҙ ҙә юҡ. Китапта был герой Ангара йылғаһы менән “дуҫлашып” балыҡ тота һәм кешеләрҙе аслыҡтан ҡотҡара. Ярға сыҡҡас, һөргөнгә ебәрелгән халыҡҡа ҡыуыш ҡорорға, ә ҡышҡы һыуыҡтар алдынан землянка соҡорға тәҡдим итә. Шулай кешеләр ҡыш сыға.
 Алексей Онофрейчук профессиональ актер түгел. Ул киноға осраҡлы рәүештә эләгә. Ролгә һыңар ҡуллы артист кәрәккәс, фильм төшөргән хеҙмәткәрҙәр инвалидтар ассоциацияһына мөрәжәғәт итә һәм уға тап була.
 ","
	Шаршамбы, 03 октябрь 2018",Яңылыҡтар,Na
https://kulturarb.ru/ba/news/bөgөn-stәrletamaҡ-bashҡort-drama-teatrynda-buranғolov-ashҡaҙar-spektakleneң-premeraһy, Бөгөн Стәрлетамаҡ башҡорт драма театрында “Буранғолов. Ашҡаҙар” спектакленең премьераһы  ,Na,"

Бөгөн, 3 октябрҙә Стәрлетамаҡ башҡорт драма театры республиканың һәм башҡорт театрының 100 йыллығына арнап «Буранғолов. Ашҡаҙар» спектаклен тәҡдим итәсәк. Әлеге ваҡытта Стәрлетамаҡ башҡорт драма театры «Буранғолов. Ашҡаҙар» спектакле өҫтөндә эшләй. Яңы ҡуйылышта тотош труппа ҡатнаша.
Тәҡдим ителәсәк  сәхнә әҫәре театрҙың, республиканың 100 йыллығына һәм башҡорт әҙәбиәте классигы, шағир, драматург һәм фольклорсы Мөхәмәтша Буранғоловтың 130 йыллығына арналған.
Спектаклдең жанры музыкаль драма. Спектакль өҫтөндә балетмейстер Сулпан Асҡарова, композитор Илшат Яхин, рәссам Лилиә Сөләймәнова эшләй.
Төп ролдәрҙә — Резеда Әмәкәсова һәм Илфир Баймырҙин, Буранғолов ролен Рафиҡ Хәсәнов уйнай.
Әҫәр ысынбарлыҡҡа нигеҙләнеп ижад ителгән. Был ваҡиғалар Стәрлетамаҡ районы Айыусы ауылында була. Стәрлетамаҡ актерҙары премьера алдынан ошо ауылға барып, һәйкәлгә сәскәләр һаласаҡ.
 ","
	Шаршамбы, 03 октябрь 2018",Яңылыҡтар,Na
https://kulturarb.ru/ba/news/istanbulda-halyҡ-ara-tөrki-kino-festivalendә-etegәn-filmy-ҡatnasha, Истанбулда Халыҡ-ара төрки кино фестивалендә «Етегән» фильмы ҡатнаша ,Na,"

“Татар-информ” мәғлүмәт агенлығы хәбәр итеүенсә Истанбулда Халыҡ-ара төрки кино фестивале башланды. Фестивалдә Азербайжандан, Ҡаҙағстандан, Ҡырғыҙстандан, Төркиәнән, Төньяҡ Кипрҙан, Үзбәкстандан кинотаҫмалар тәҡдим ителгән. Рәсәйҙән Башҡортостан һәм Татарстан картиналары ҡатнаша.
Башҡортостандан «Етегән» фильмы төрки донъяһына күрһәтеләсәк. 
Картинаның режиссеры — Айсыуаҡ Йомағолов, идея авторы, ҡуйыусы оператор һәм продюсер—  Рияз Исхаҡов. Фильм ете ҡыҙ легендаһына һәм «Таштуғай», «Алпамыша», «Маһисәрүәр», «Бала ҡарға» кеүек халыҡ йырҙарына нигеҙләнеп төшөрөлгән.
 ","
	Шаршамбы, 03 октябрь 2018",Яңылыҡтар,Na
https://kulturarb.ru/ba/news/kitap-nәshriәtendә-zemfira-aҡbutinanyң-iҙel-ҡyҙy-isemle-yaңy-kitaby-donya-kүrҙe, “Китап” нәшриәтендә Земфира Аҡбутинаның «Иҙел ҡыҙы» исемле яңы китабы донъя күрҙе ,Na,"

Зәйнәб Биишева исемендәге “Китап” нәшриәтендә яҙыусы, педагог һәм журналист Земфира Аҡбутинаның «Иҙел ҡыҙы» исемле балалар өсөн өр-яңы китабы донъя күрҙе.
Йыйынтыҡ дүрт бүлектән тора.  Мәктәп йәшендәгеләрҙе Земфира Аҡбутина «Уҡытыусыма», «Сығарылыш уҡыусыһына», «Бүләк» кеүек һәм башҡа бик күп шиғырҙары менән һөйөндөрә. Уларҙы уҡыусылар төрлө сараларҙа, дәрес ваҡытында ҡуллана ала. 
Йыйынтыҡтың өсөнсө һәм дүртенсе бүлектәре тәүге ике бүлектән айырыла. Автор уларҙа балаларҙан ишеткән ҡыҙыҡлы хәбәрҙәрҙе хикмәтле хикәйәләр итеп тасуирлай, әкиәт итеп яҙа.Ә һуңғы бүлек иһә «Иҙел ҡыҙы» тип аталған автобиографик повесты эсенә ала. Повесть 22 хикәйәнән тора, һәр хикәйәгә исем бирелә.
Дөйөмләштереп алғанда, уҡытыусы, шағирә, Башҡортостан Яҙыусылар союзы ағзаһы Земфира АҠБУТИНА яңы китабы менән кесе йәштәге уҡыусыларының күңелен арбап, уларҙың йөрәгенә онотолмаҫ юл ярҙы. Уның «Китап» нәшриәтендә «Нур усағы» йыйынтығында «Ҡая сәскәһе» (2001) исемле шиғырҙар шәлкеме һәм «Атай кеүек булам мин» (2005) тигән айырым китаптары ла маҡтауға лайыҡ.
 
 ","
	Шаршамбы, 03 октябрь 2018",Яңылыҡтар,Na
https://kulturarb.ru/ba/news/өfөlә-mordoviya-respublika-dәүlәt-ҡursaҡ-teatry-gastroldәre-bara, Өфөлә Мордовия республика дәүләт ҡурсаҡ театры гастролдәре бара ,Na,"

1 октябрҙә Өфөлә Мордовия республика дәүләт ҡурсаҡ театры гастролдәре башланды. Балалар ""Юлбаҫар төлкө"" әкиәтен, 4 октябргә тиклем тағы ике әҫәр ҡарай аласаҡ.
Мордовия театры беҙҙең республикала алмаш гастролдә. Сентябрҙә Башҡорт дәүләт ҡурсаҡ театры Саранск ҡалаһында булып ҡайтты. Алмаш гастролдәр федераль программа буйынса финанслана. ""Кескәйҙәр һәм йәштәр өсөн ҙур гастролдәр"" проекты алыҫ араларҙы яҡынайтырға ярҙам итә. Үҙ-ара тәжрибә уртаҡлашыу һәм кескәй тамашасыла зауыҡ тәрбиәләү йәһәтенән программа киң мөмкинлектәр аса.

 ","
	Шаршамбы, 03 октябрь 2018",Яңылыҡтар,Na
https://kulturarb.ru/ba/news/oҙon-kөj-tөbәk-ara-bashҡort-halyҡ-jyry-bәjgeһenә-ғarizalar-ҡabul-itelә-bashlany, «Оҙон көй» төбәк-ара башҡорт халыҡ йыры бәйгеһенә ғаризалар ҡабул ителә башланы ,Na,"

Быйыл да «Оҙон көй» төбәк-ара башҡорт халыҡ йыры бәйгеһе 9-11 ноябрҙә Туймазыла уҙғарыласаҡ. Сараның маҡсаты — һәләтле халыҡ башҡарыусыларын асыҡлау һәм пропагандалау, оҙон көйҙө башҡарыуҙы тергеҙеү һәм үҫтереү, урындағы башҡорт йыр фольклорын тергеҙеү.
Бәйгене ойоштороусылар — Башҡортостан Республикаһының Мәҙәниәт министрлығы, Республика халыҡ ижады үҙәге һәм Туймазы районы хакимиәте.
Конкурста махсус вокаль белеме булмаған теләгән һәр кем ҡатнашыу хоҡуғына эйә. Ижади бәйгелә ҡатнашыусылар өсөн йәш сикләүе лә юҡ. Конкурс 16 йәшкә тиклемгеләр, 16-60 йәшлектәр һәм 60 йәштән өлкәндәр араһында ике турҙа уҙғарыла.
16 йәшкәсә ҡатнашыусылар ике турҙа ла үҙҙәре һайлаған йырҙы башҡара. Ҡалған конкурсанттар мотлаҡ башҡарылырға тейеш йырҙар: «Урал», «Буранбай», «Ашҡаҙар», «Сибай». Ҡатнашыусының теләге буйынса йыр башҡорт халыҡ йыр классикаһы әҫәре йәки башҡарыусының тыуған төйәгендәге башҡорт йыр фольклоры өлгөһө булыуы мөмкин.
Ғаризалар 2018 йылдың 1 ноябренә тиклем ҡабул ителә. Электрон адрес: Этот адрес электронной почты защищён от спам-ботов. У вас должен быть включен JavaScript для просмотра.. Тулыраҡ мәғлүмәт өсөн телефондар: 8(347)289-65-50, 8(34782)7-34-28, 7-24-51.
 ","
	Дүшәмбе, 01 октябрь 2018",Яңылыҡтар,Na
https://kulturarb.ru/ba/news/stәrletamaҡ-teatr-koncert-berlәshmәһe-xxviii-izhad-miҙgelen-asty, Стәрлетамаҡ театр-концерт берләшмәһе XXVIII ижад миҙгелен асты ,Na,"

29 сентябрҙә Стәрлетамаҡ театр-концерт берләшмәһе XXVIII ижад миҙгелен асты. Ошо уңайҙан тамашасы иғтибарына ҙур концерт программаһы күрһәтелде. Владимир Турченко дирижерлығында рус халыҡ ҡоралдары оркестры сығышында билдәле классик көйҙәр, башҡорт һәм рус халыҡ йырҙары яңғыраны. Программа шулай уҡ дуэттар менән дә һоҡландырҙы. Быйылғы репертуар төрлө сараларға, юбилей кисәләренә бай булмаҡсы. Әйткәндәй, 3 октябрҙә Стәрлетамаҡ башҡорт драма театры ижад миҙгелен премьера менән аса. Ижади коллектив был юлы тамашасыларына Мөхәмәтша Буранғоловтың ""Ашҡаҙар"" әҫәрен тәҡдим итә.
 ","
	Дүшәмбе, 01 октябрь 2018",Яңылыҡтар,Na
https://kulturarb.ru/ba/news/aryҫlan-mөbәrәkov-isemendәge-sibaj-dәүlәt-bashҡort-drama-teatry-әүliә-spektakle-menәn-respublikabyҙ-bujlap-sәfәrҙә,  Сибай дәүләт башҡорт драма театры  “Әүлиә” спектакле менән сәфәрҙә ,Na,"

Арыҫлан Мөбәрәков исемендәге Сибай дәүләт башҡорт драма театры Лира Яҡшыбаеваның тамашасы һөйөүен яулаған “Мөжәүир хәҙрәт” әҫәре буйынса күренекле режиссер Дамир Ғәлимов сәхнәләштергән “Әүлиә” спектакле менән республикабыҙ буйлап сәфәрен дауам итә.  12 октябрь –Раевка ҡасабаһында,  13 октябрь –Буздәк ауылында,  14 октябрь – Саҡмағош ҡасабаһында,  15 октябрь – Дәүләкән ҡалаһында,  16 октябрь – Өфө ҡалаһы Мәжит Ғәфүри исемендәге башҡорт дәүләт академия драма театрында үтәсәк.
Мөжәүир хәҙрәттең илаһи ҡөҙрәтен, алдан күреү һәләтен,ҡәрәмәттәрен үҙ күҙҙәре менән күреп белеүсе замандаштары уны үҙе иҫән сағында уҡ башҡорттоң бөйөк әүлиәһе тип нарыҡлай. Ул бағымсы булараҡ та, үҙенә мөрәжәғәт итеүсе меңәрләгән кешене һауыҡтырып, фиҙаҡәр хеҙмәте менән халыҡ һөйөүен яҡлай.
 Мөжәүир хәҙрәт1876 йылда Баймаҡ районының Манһыр ауылында донъяға килә. Уға ун йәштәр самаһы булғанда ауылға килгән күренекле Зәйнулла ишан уның “өлөшлө” бала булғанын һиҙемләй, шуға күрә уның атаһына был балаға ғилем бирергә кәрәклеген аңғарта. Ғәиләләренең аҡсаһыҙлығы, етешһеҙлеге арҡаһында Мөжәүиргә даны сыҡҡан Троицк мәҙрәсәһендә белем алыу насип булмай, шуға күрә Муллаҡай ауылына юллана. Унда ул данлыҡлы Ғабдулла Сәйеди хәҙрәттең һабаҡтарын ала. Уҡып сыҡҡас, ғүмер буйы тыуған ауылында йәшәй. 1967 йылда 91 йәшендә баҡыйлыҡҡа күсә. Халыҡ араһында изге хәҙрәт менән ҡыҙыҡһыныу йылдан-йыл арта. Шуға күрәлер ҙә яҙыусы Лира Яҡшыбаеваның уның тураһында китап сығарыуы, халыҡтың был китапты яратып ҡабул итеүе күренекле шәхесебеҙ Мөжәүир хәҙрәткә мәҙхиә булып яңғыраны. Был китапты йәше-ҡарты, төрлө һөнөр вәкилдәре ҙур ҡыҙыҡһыныу менән уҡып, кешеләр төрлө яҡтарҙан шылтыратып, авторға ҙур рәхмәттәрен еткерә.  Юғарынан кәрәмәт бирелгән, уйы изгелектә, күңеле яҡшылыҡта булған һайлам зат изгеһе Мөжәүир хәҙрәткә Аллаһы Тәғәләнең барлығын берлеген танымаған дәһриҙәр яла яғып, уны төрмәгә ябалар, яманатын таратып, унан кешеләрҙе биҙҙерергә тырышалар. Әммә уларҙың уйҙары тормошҡа ашмай, бер төркөм хаҡ юлдан, диненән яҙлыҡҡан әҙәмдәрҙең һүҙе-һүҙ булмай. Үҙенең яҡты йөҙө, эскерһеҙлеге, милләт айырмауы, ихласлығы менән меңәрләгән кешеләргә ярҙам ҡулын һуҙыусы яҡташыбыҙ, илаһи көс эйәһе Мөжәүир хәҙрәт халыҡ хәтерендә тик яҡты хәтирәләр ҡалдырып, уның күңелендә мәңге йәшәй.
Тамашалар 19.00 башлана.  Белешмәләр өсөн телефондар: 89377827103, 89272389373.
 ","
	Дүшәмбе, 01 октябрь 2018",Яңылыҡтар,Na
https://kulturarb.ru/ba/news/bashҡortostan-tarihi-bittәre-festival-marafon-siktәrendә-ғafuri-rajony-prezentaciyalana," ""Башҡортостан тарихи биттәре"" фестиваль-марафон сиктәрендә Ғафури районы презентациялана ",Na,"

Республикала “Башҡортостан тарихы биттәре” тигән республика фестиваль-марафоны дауам итә. 9 октябрҙә  Хөсәйен Әхмәтов исемендәге Башҡорт дәүләт филармонияһында Башҡортостан Республикаһы ойошторолоуға 100 йыл тулыуға арналған ""Башҡортостан тарихи биттәре"" муниципаль берәмектәр араһында халыҡ ижады фестиваль-марафон сиктәрендә Ғафури районы сығыш яһай.
Ғафури районында тыуып үҫкән, тамырҙары ошо районға барып тоташҡан һәр милләт вәкилдәрен осрашыуға саҡырабыҙ.
Башҡорт дәүләт филармонияһы сәхнәһендә райондың иң яҡшы ижади коллективтары сығыш яһаясаҡ, фойела милли ризыҡтар һәм сувенирҙар, сәнәғәт ойошмалары тауарҙары күргәҙмәһе, Ғафуриҙың данлы үткәне һәм бөгөнгөһөнә арналған экспозиция тәҡдим ителәсәк.
Сараға рәхим итегеҙ, башлана 18.00 сәғәттә, инеү бушлай.
Баш ҡалала йәшәүсе яҡташтарҙы, студенттарҙы һәм теләгән һәр кемде был матур тамашаға саҡырабыҙ! Ғафури оҫталары тыуҙырған ҡул эштәрен һатып алып, йыр-моңдарын тыңлап, дәртле бейеүҙәр ҡарап, күңелегеҙгә ял алып ҡайтығыҙ, дуҫтар!

 ","
	Дүшәмбе, 01 октябрь 2018",Яңылыҡтар,Na
https://kulturarb.ru/ba/news/vi-bөtә-donya-folkloriadaһy-logotiby-nindәj-bulyrғa-tejesh, VI Бөтә донъя Фольклориадаһы логотибы ниндәй булырға тейеш ,Na,"

Мәғлүм булыуынса, республикабыҙҙа 2020 йылда  VI Бөтә донъя Фольклориадаһы үтәсәк. Мәртәбәле сараның логотибын һәм символын эшләүгә конкурс иғлан ителде.
Логотип заманса, үҙенсәлекле булырға, Фольклориада идеологияһын сағылдырырға һәм үҙ символына эйә булырға тейеш, ти сараны ойоштороусылар.
Конкурста дизайн менән шөғөлләнеүсе һәр кем ҡатнашыу мөмкинлегенә эйә. Еңеүсе аҡсалата бүләк аласаҡ. Иң яҡшы логотип 2020 йылдағы Бөтә донъя Фольклориадаһы символы буласаҡ.
Ҡатнашыу өсөн эскизды Этот адрес электронной почты защищён от спам-ботов. У вас должен быть включен JavaScript для просмотра. электрон почтаһына, исем-шәрефеңде һәм телефон һандарын яҙып, йүнәлтергә кәрәк. Эштәр 27 сентябрҙән 27 октябргә тиклем ҡабул ителә.
 
 ","
	Дүшәмбе, 01 октябрь 2018",Яңылыҡтар,Na
https://kulturarb.ru/ba/news/hөsәjen-әhmәtov-isemendәge-bashҡort-dәүlәt-filarmoniyaһy-filarmoңiya-isemle-tamasha-tәҡdim-itә, Хөсәйен Әхмәтов исемендәге Башҡорт дәүләт филармонияһы «ФиларМОҢиЯ» исемле тамаша тәҡдим итә ,Na,"

Быйыл Хөсәйен Әхмәтов исемендәге Башҡорт дәүләт филармонияһы үҙенең 80 йәшлек юбилейын ҡаршы ала. 5 октябрь ҡабатланмаҫ ҙур тамаша - «ФиларМОҢиЯ». Байрамда республикабыҙҙың төп концерт ойошмаһының бар ижади составы ҡатнаша:  талантлы, дәртле, амбициоз йәштәре һәм Башҡортостан эстрадаһында күптән инде үҙ урынын тапҡан, танылыу яулаған сәхнә йондоҙҙары. Юбилей «күстәнәстең» режиссеры – Башҡортостандың атҡаҙанған артисы Сулпан Асҡарова.
     Әткәндәй, 80-се юбилей миҙгеле төрлө йүнәлештәге концерттарға, ҙур проекттарға, үҙенсәлекле премьераларға бай булмаҡсы. Бынан тыш филармония сәхнәһендә төрлө ил, ҡитғаларҙан билдәле, абруйлы музыканттар, артистар үҙ концерттарын тәҡдим итәсәк. Хәбәрҙар булабыҙ тиһәгеҙ, беҙҙең сайтты http://bashgf.ru ҡарап барығыҙ, социаль селтәрҙәрҙәге төркөмдәребеҙгә ҡушылығыҙ.
Әлегә, барлыҡ дуҫтарыбыҙҙы, таныштарыбыҙҙы, туғандарыбыҙҙы һәм баш ҡалабыҙҙа йәшәүсе йыр-моңға битараф булмағандарҙы, Өфө ҡунаҡтарын 5 октябрь тарих биттәрен бергәләп барларға саҡырабыҙ.      
Йырлы-бейеүле, уйынлы-көлкөлө тамашаға рәхим итегеҙ!
 ","
	Дүшәмбе, 01 октябрь 2018",Яңылыҡтар,Na
https://kulturarb.ru/ba/news/bөgөn-rodina-kinoteatrynda-salauat-yuldary-bujlap-tip-atalғan-dokumental-filmynyң-premeraһy-uҙa, Бөгөн “Родина” кинотеатрында  “Салауат юлдары буйлап” тип аталған документаль фильмының премьераһы уҙа ,Na,"

Бөгөн, 26 сентябрь Өфөнөң ""Родина"" кинотеатрында  “Салауат юлдары буйлап” тип аталған документаль фильмының премьераһы уҙа. 
Фильм “Салауат юлдары буйлап” тигән киноэкспедиция барышында төшөрөлдө. Ул милли батырыбыҙҙың тыуған төйәге – Салауат районында башланды һәм артабан өс аҙна Рәсәйҙең һәм Эстонияның 12 ҡалаһында дауам итте.
Йәй башында Башҡортостан Кинематографистар союзы башҡорт киноһы тарихында беренсе тапҡыр Президент гранты фондының федераль грантына лайыҡ булғандан һуң, кино сәнғәте ижадсыларынан бер төркөм үҙенсәлекле сәфәр ҡылып ҡайтты. 
Сәфәрҙең ижад емеше булараҡ, көҙ киноэкспедиция, Салауаттың юлдары, Рогервик ҡәлғәһендә үткән йылдары хаҡында документаль фильмдың ҙур экранға сығыуы көтөлә. Кинотаҫманың режиссеры – Таңсулпан Бураҡаева. Киноэкспедиция ойоштороу идеяһы Фәрит Ғәбитовта яралды, һәм ул миңә мөрәжәғәт итте. Башта фильмды документаль жанрҙа ғына төшөрөргә йыйынһаҡ та, мин нәфис кино төшөрөү буйынса режиссер булғас, сюжет һыҙы­ғына үҙгәрештәр индерелде, ти Таңсулпан Бураҡаева.
Грантҡа йәлеп ителгән 57 ойошма ара­һында беҙ тәүге өс яҡшы проект исемлегенә индек. Салауат – күп милләтле Башҡортостан хал­ҡының символы. Уға бәйле проектҡа Рәсәй кимәлендә ҙурлап грант бирелеүе илебеҙ киңлек­тәрендә Салауат исеменең билдәлелеге хаҡында һөйләй, тине Фәрит Ғәбитов.
 
 ","
	Шаршамбы, 26 сентябрь 2018",Яңылыҡтар,Na
https://kulturarb.ru/ba/news/fedor-shalyapin-isemendәge-halyҡ-ara-jyrsylar-bәjgeһendә-gruziyanan-dzhanelidze-goderdzi-eңeү-yaulany, Федор Шаляпин исемендәге Халыҡ-ара йырсылар бәйгеһендә Грузиянан Джанелидзе Годердзи еңеү яуланы ,Na,"

Өфөлә Федор Шаляпин исемендәге 2-се Халыҡ-ара йырсылар бәйгеһендә Грузиянан Джанелидзе Годердзи еңеү яуланы, уға 350 мең һумлыҡ аҡсалата премия тапшырылды.
Вокалсыларҙы Өфөнән, Башҡортостандың халыҡ артисы һәм Мариин театры солисы Асҡар Абдразаҡов рәйеслегендә жюри баһаланы. 
Еңеүселәрҙе бүләкләү тантанаһы Башҡорт опера һәм балет театрының Греция залында үтте. Театрҙың ҙур залында «Өфөлә Шаляпин кисәләре» XVI Халыҡ-ара фестиваленең гала-концерты уҙҙы. Шулай уҡ Джанелидзе Годердзи  тамашасы һөйөүе призын да яуланы. 
2018 йылда Шаляпин конкурсында бөтәһе 31 йәш йырсы ҡатнашты. 
Жюри ҡарары буйынса беренсе урын бер йырсыға ла тапшырылманы.
 ","
	Шаршамбы, 26 сентябрь 2018",Яңылыҡтар,Na
https://kulturarb.ru/ba/news/samrau-balalar-studiyaһy-miҙgelen-asa-sәhnә-serҙәrenә-tөshөnөrgә-telәүse-balalarҙy-һәm-үҫmerҙәrҙe-jyya-2," ""Самрау"" балалар студияһы миҙгелен аса - сәхнә серҙәренә төшөнөргә теләүсе балаларҙы һәм үҫмерҙәрҙе йыя  ",Na,"

Мәжит Ғафури исемендәге Башҡорт дәүләт академия драма театрында эшләп килгән ""Самрау"" балалар студияһы 7 -се миҙгелен аса - сәхнә серҙәренә төшөнөргә теләүсе балаларҙы һәм үҫмерҙәрҙе йыя.
Театр артистары - Рәсәйҙең атҡаҙанған, Башҡортостандың халыҡ артисткаһы, Өфө дәүләт сәнғәт институты профессоры Суфия Ҡорбанғәлиева, Урал Әминов һәм режиссер Илсур Ҡаҙаҡбаев балалар менән дәрестәр алып барасаҡ.
Уңышлы эшләп килгән балалар театр студияһы 1-се октябрҙән үҙ эшен башлай. Студия 7 йәштән 17 йәшкә тиклемге балаларҙы ҡабул итә.
Актер оҫталығы, сәхнә теле дәрестәре уҙғарыла, шулай уҡ йәш артистар репертуарҙағы спектаклдәрҙә лә ҡатнаша. Рәхим итегеҙ! Һорауҙар менән студияның етәксеһе Урал Фирғәт улы Әминовҡа мөрәжәғәт итегеҙ.
Бәйләнештә селтәрендә «Самрау» төркөмөнең һылтанмаһы: https://vk.com/club61312969
 
 ","
	Шаршамбы, 26 сентябрь 2018",Яңылыҡтар,Na
https://kulturarb.ru/ba/news/halyҡ-sәsәne-mөhәmәtsha-buranғolovtyң-tyuyuyna-130-jyl-tulyuy-uңajynan-stela-asyla, Халыҡ сәсәне Мөхәмәтша Буранғоловтың тыуыуына 130 йыл тулыуы уңайынан стела асыла  ,Na,"

Ырымбур өлкәһенең Үрге Ильяс ауылында халыҡ сәсәне, башҡорт әҙәбиәтенең классигы Мөхәмәтша Буранғоловтың тыуыуына 130 йыл тулыуы уңайынан иҫтәлекле стела асыла.
Тантаналы сара 5 октябрҙә сәғәт 10-да башлана. Ошо уҡ көндө Иҫке Юлдаш мәктәбенең бер быуатлыҡ юбилейы ла билдәләнәсәк. 
Мәртәбәле сарала тарихсылар, журналистарҙан торған Башҡортостан делегацияһы ла ҡатнаша. Уны Бөтә донъя башҡорттары ҡоролтайы Башҡорт халҡының тарихы комиссияһы рәйесе, БДУ доценты Нурислам Ҡалмантаев етәкләй.
 


 ","
	Шаршамбы, 26 сентябрь 2018",Яңылыҡтар,Na
https://kulturarb.ru/ba/news/ishmorat-ilbәkov-alatau-alabynda-isemle-halyҡ-ara-festivaldә-laureat-isemenә-lajyҡ-buldy,       Ишморат Илбәков “Алатау алабында” исемле халыҡ-ара фестивалендә лауреат исеменә лайыҡ булды ,Na,"

Күптән түгел Ҡазахстан Республикаһының Алматы ҡалаһында “Алатау алабында” исемле Халыҡ-ара фестиваль уҙғарылды.
Мәртәбәле музыкаль форумда 11 төрки телле илдәрҙән ҡатнашыусылар йыйылғайны. Улар Төркиә, Монголия, Азербайджан, Хакассия, Татарстан, Яҡутия, Үзбәкстан илдәренең иң шәп музыканттары.
Сараны ойоштороусылар: «Тюрксой» халыҡ-ара төрөк мәҙәниәте ойошмаһы һәм “Алатау” традицион сәнғәт театры.
 «Фестивалдең ҡунағы булыуына үтә шатмын. Ойоштороусыларға ҙур рәхмәтемде белдерәм. Ошондай музыкаль форумдар төрөк халыҡтары һәм йолаларының бәйләнеүенә килтерә», – тине Ишморат Ҡәйүм улы.
Ишморат Илбәков фестивалдә үҙенең иш ҡурайы менән сығыш яһаны.
Уникаль инструмент тамашасылар һәм фестиваль ҡунаҡтары араһында ҙур ҡыҙыҡһыныу уятты. Киләсәктә ҡаҙаҡ музыканттарын иш ҡурайҙа өйрәтеү теләге бар, тине музыкант.
 
 ","
	Шаршамбы, 26 сентябрь 2018",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһy-sәhnәһendә-bөrjәndәr-syғysh-yaһaj, Башҡорт дәүләт филармонияһы сәхнәһендә Бөрйәндәр сығыш яһай ,Na,"

Баш ҡалала Башҡортостандың 100 йыллығы сиктәрендә республика райондарының презентациялары фестиваль-марафоны бара. Сара 2 февралдә старт алғайны.
 Бөрйән районы вәкилдәре 2 октябрҙә Х. Әхмәтов исемендәге Башҡорт дәүләт филармонияһында сығыш яһаясаҡ. Сара ике өлөштән тора: 18.00 сәғәттә фойела декоратив-ҡулланма сәнғәт, халыҡ кәсептәре тауарҙары, сувенирҙар, милли ризыҡтар, ҡортсолоҡ продукцияһы, Бөрйән балы сауҙа-күргәҙмәһе тәҡдим ителәсәк.
 Райондың социаль-иҡтисади ҡаҙаныштары тураһында презентация ойоштороласаҡ, 19.00 сәғәттә район һәүәҫкәрҙәре ҡатнашлығында ҙур концерт үтәсәк.
 Баш ҡалала йәшәүсе яҡташтарҙы, студенттарҙы һәм теләгән һәр кемде был матур тамашаға саҡырыла.  Бөрйән балынан ауыҙ итеп, Бөрйән оҫталары тыуҙырған ҡул эштәрен һатып алып, бөрйәндәрҙең йыр-моңдарын тыңлап, дәртле бейеүҙәр ҡарап, күңелегеҙгә ял алып ҡайтығыҙ, дуҫтар! 

 ","
	Шишәмбе, 25 сентябрь 2018",Яңылыҡтар,Na
https://kulturarb.ru/ba/news/өfөlә-bildәle-balerina-tamara-hoҙajbirҙinanyң-tyuyuyna-95-jyl-tulyuғa-arnap-izhad-itelgәn-baҫmanyң-isem-tujy-uҙғaryla, Өфөлә билдәле балерина Тамара Хоҙайбирҙинаның тыуыуына 95 йыл тулыуға арнап ижад ителгән баҫманың исем туйы уҙғарыла ,Na,"

Бөгөн, 25 сентябрҙә Шәһит Хоҙайбирҙиндың Өфөләге йорт-музейында билдәле балерина, профессор Тамара Шәһит ҡыҙы Хоҙайбирҙинаның тыуыуына 95 йыл тулыуға арнап нәшер ителгән “Тамара Хоҙайбирҙина тураһында хәтирәләр” китабының исем туйы уҙғарыла. Сара 15.00 сәғәттә башлана.
Урыҫ бейеү мәктәбе традицияларына таянып үҫкән башҡорт балеты был академик сәнғәт төрөн үҙенсәлекле милли биҙәктәр менән байытҡан. Ошо юҫыҡта һүҙ йөрөткәндә, бөтәһенән элек, бейеүҙәре аша башҡорттоң холоҡ-фиғелен, эске донъяһын асыу оҫталығында тиңе булмаған Тамара Хоҙайбирҙина күҙ алдына баҫа.
1923 йылдың 1 авгусында донъяға килә ул. Атаһы, халҡыбыҙҙың танылған сәйәси эшмәкәре Шәһит Хоҙайбирҙин вафат булғанда, ҡыҙға бер йәш кенә була. Ғәзиз кешеһен хәтерләмәһә лә, ғүмер буйы уның рухына таянып, исеменә тап төшөрмәҫкә тырышып йәшәй ул. Әсәһе менән өләсәһе ҡәҙерләп үҫтергән ҡыҙҙарын эргәләренән ебәргеһе килмәү сәбәпле, әҙерлеге булһа ла, ҡыҙыҡай Ленинградҡа икенсе ағым менән генә эләгә. Уның ҡарауы, мәшһүр А. Вагановала белем ала. Уҡыуын тамамлауға бер йыл ҡалды тигәндә, Бөйөк Ватан һуғышы башлана, һәм ул сығарылыш уҡыусылары менән бер рәттән Башҡорт дәүләт опера һәм балет театрында эш башлай. Еңеү яуланғас, сәхнәлә байтаҡ тәжрибә туплап өлгөргән ҡыҙ яңынан Төньяҡ баш ҡалаға юллана һәм уҡыуын тамамлап ҡуя. Һәр хәрәкәтенән сағыу миллилек бөркөлгән һәләтле балерина Өфө сәхнәһендә 23 йыл бейей. Тамашасы уны аяҡ бармаҡтары, күҙ ҡарашы һәм ым-ишара аша кәйефтең төрлө төҫмөрҙәрен бирә алғаны өсөн ярата. 
Ижадының “алтын” осоронда, 1948 – 1956 йылдарҙа, Тамара Шәһит ҡыҙы талантлы сәхнәләш ижадташы һәм тормош юлдашы Владимир Григорин менән генә парлашып бейей. Яратҡан роле “Баҡсаһарай фонтаны”ндағы Зареманы егерме йыл рәттән башҡара. Был ролендә артистка тойғолар буранын – мөхәббәт, нәфрәт, ғазапланыу, һыҙланыуҙарҙы сәхнәгә сыҡҡан һайын яңыса һүрәтләр була.Тап ошо эшендә кисерештәрҙе балҡытыу оҫталығы өсөн театр тәнҡитселәре уны “заманыбыҙҙың бөйөк актрисаһы” тип нарыҡлаған. 1964 йылда һуңғы тапҡыр сәхнәгә күтәрелгәнендә лә ул Зарема образында булған.
Балеринаның бейеү хәрәкәттәренә мең төрлө төҫмөр һала белеүенә ҡыҙығып йөрөгән Фәйзи Ғәскәров уны үҙен башҡорт бейеүҙәрендә һынап ҡарарға күндерә. Уға атап ҡуйылған “Мөғлифә” бейеүе менән 1957 йылда Бухарестта IV Бөтә донъя йәштәр фестивалендә лауреат була. Тыуған иленә әйләнеп ҡайтыуына уға БАССР-ҙың атҡаҙанған артисткаһы тигән исем бирелә. Тағы ла ике йылдан ошо уҡ бейеү менән мәскәүҙәрҙе таң ҡалдырып, Рәсәй Федерацияһының атҡаҙан­ған артисткаһы исеменә лайыҡ була ул. Бейеүсе уңышының сере – асылының халыҡсанлығында, милли дәрт һәм дарманды тәбиғи итеп күрһәтә белеүендә. 
Сәхнәлә бейегән йылдарында уҡ балерина Өфө сәнғәт училищеһында дәрестәр бирә, 1971 йылдан сәнғәт институтында уҡыта, 1991 йылдан профес­сор була. Шәкерттәре хәтерендә ул талапсан, әммә изге күңелле мөғәллимә булып һаҡлана.
Тамара Хоҙайбирҙина исеме сәнғәтебеҙ тарихына милли балетыбыҙҙы күтәргән быуындың иң сағыу йондоҙҙарының береһе булып яҙылған.













 ","
	Шишәмбе, 25 сентябрь 2018",Яңылыҡтар,Na
https://kulturarb.ru/ba/news/bөgөn-halyҡ-jyrsyһy-abdulla-soltanovҡa-90-jәsh, Бөгөн халыҡ йырсыһы Абдулла Солтановҡа - 90 йәш ,Na,"

Бөгөн халыҡ йырсыһы Абдулла Солтановҡа 90 йәш. Абдулла Солтанов – халыҡ йырҙарын  башҡарыу менән танылған уникаль һуҡыр йырсы, Башҡортостандың халыҡ артисы, Салауат Юлаев исемендәге Республика премияһы лауреаты, Салауат Юлаев ордены кавалеры.
Абдулла Афзал улы Солтанов 1928 йылдың 25 сентябрендә Учалы районы Ҡобағош ауылында тыуған. Хеҙмәт йылдары тыуған ауылында үтә, ул башта Ленин исемендәге колхозда, аҙаҡтан “Байрамғол” совхозында малсы булып эшләй. 
Абдулла Солтановтың репертуарында 60-тан ашыу оҙон көйлө тарихи башҡорт халыҡ йыры: «Урал», «Буранбай», «Йәмәлекәй тауы», «Уйыл», «Сибай», «Ғайса ахун», «Илсе ғайса», «Бейеш», «Әрме», «Ҡаһым түрә», «Шәүрә», «Сәлимәкәй», «Томан», «Ғилмияза» һәм башҡалар бар. Һамар, Ульяновск һәм Мәскәү сәхнәләрендә, Германия, Португалия һәм яҡын сит илдәрҙең ҡалаларында сығыш яһаған. Солтанов башҡарған күп кенә башҡорт халыҡ йырҙарының яҙмалары «Башҡортостан дәүләт телерадиокомпанияһы», Тарих, тел һәм әҙәбиәт институтының фольклор кабинеты, Өфө дәүләт сәнғәт институты, ҡайһы берҙәре шулай уҡ «Останкино» Телерадиокомпанияһы һәм Мәскәүҙәге Гнесиндар исемендәге Дәүләт музыка педагогия институтының фондтарында һаҡлана. 
Ошо көндәрҙә  Абдулла Солтановтың 90 йәшенә  арнап Учалы сәнғәт һәм мәҙәниәт колледжында башҡорт йырын башҡарыусылар  конкурсы уҙҙы.
 ","
	Шишәмбе, 25 сентябрь 2018",Яңылыҡтар,Na
https://kulturarb.ru/ba/news/miraҫ-jyr-һәm-bejeү-folklor-ansamble-solistary-sankt-peterburgta-үtәsәk-halyҡ-ara-festivaldә-syғysh-yaһaj, «Мираҫ» йыр һәм бейеү фольклор ансамбле солистары Санкт-Петербургта  үтәсәк  халыҡ-ара фестивалдә сығыш яһай ,Na,"

Санкт-Петербургта 26-27 сентябрҙә «Добровидение – 2018» III Халыҡ-ара халыҡ йыры фестивале уҙғарыла. 
Фестивалдең ойоштороусылары – Дәүләт Думаһы депутаттары Валентина Терешкова, Сергей Миронов, Рәсәй этнография музейы директоры Владимир Грусман, Санкт-Петербург дәүләт мәҙәниәт институты ректоры Александр Тургаев.
Башҡортостан Республикаһынан «Мираҫ» йыр һәм бейеү фольклор ансамбле солистары Рәфис Сирусин, Зәлиә Ғәниәтуллина, Юнир Һағынбаев һәм Әлфиә Заһииҙуллина сығыш яһай.
Сара Рәсәй этнография музейы майҙансығында ҡатнашыусыларҙың соло программаларын күрһәтеүҙән башлана, 27 сентябрҙә «Октябрьский» ҙур концерт залында Гала-концерт менән тамамланасаҡ.
Фестивалдә Грузия, Армения, Ҡаҙағстан, Украина, Белоруссия, Азербайжандан, Латвия, Молдавия һәм Рәсәйҙән 50-нән ашыу коллектив һәм артист ҡатнаша.
Фестивалдең маҡсаты- халыҡ йыр мәҙәниәтен һәм музыкаль ижадын һаҡлап ҡалыу һәм үҫтереүгә булышлыҡ итеү, шулай уҡ традицион ҡиммәттәрҙе пропагандалау.
 ","
	Шишәмбе, 25 сентябрь 2018",Яңылыҡтар,Na
https://kulturarb.ru/ba/news/bashҡortostan-tarihi-bittәre-festival-marafon-siktәrendә-boraj-rajony-prezentaciyalana," ""Башҡортостан тарихи биттәре"" фестиваль-марафон сиктәрендә Борай  районы презентациялана    ",Na,"

Республикала “Башҡортостан тарихы биттәре” тигән республика фестиваль-марафоны дауам итә. 26 сентябрҙә  Хөсәйен Әхмәтов исемендәге Башҡорт дәүләт филармонияһында Башҡортостан Республикаһы ойошторолоуға 100 йыл тулыуға арналған ""Башҡортостан тарихи биттәре"" муниципаль берәмектәр араһында халыҡ ижады фестиваль-марафон сиктәрендә Благовещенск районы сығыш яһай.
Борай районында тыуып үҫкән, тамырҙары ошо районға барып тоташҡан һәр милләт вәкилдәрен осрашыуға саҡырабыҙ.
Башҡорт дәүләт филармонияһы сәхнәһендә райондың иң яҡшы ижади коллективтары сығыш яһаясаҡ, фойела милли ризыҡтар һәм сувенирҙар, сәнәғәт ойошмалары тауарҙары күргәҙмәһе, Борайҙың данлы үткәне һәм бөгөнгөһөнә арналған экспозиция тәҡдим ителәсәк.
Сараға рәхим итегеҙ, башлана 18.00 сәғәттә, инеү бушлай.
 ","
	Дүшәмбе, 24 сентябрь 2018",Яңылыҡтар,Na
https://kulturarb.ru/ba/news/өfөlә-shalyapin-isemendәge-ii-vokalsylar-konkursynyң-berense-tury-tamam, Өфөлә Шаляпин исемендәге II Вокалсылар конкурсының беренсе туры тамам  ,Na,"

Баш ҡалала Шаляпин исемендәге II Халыҡ-ара вокалсылар конкурсының беренсе турына йомғаҡ яһалды. 
Беренсе тур  ике көн дауам итте һәм  жюри 31 йәш вокалсыны тыңлап баһа бирҙеләр.
Икенсе турға 16 йырсы һайлап алынды:  Өфөнән Иҙел Аралбаев, Регина Звегинцева, Дамир Тайыпов, Рим Рәхимов, Салауат Кейекбаев. Мәскәү ҡалаһынан  Михаил Меньшиков, Александр Алиев, Нальчиктан Алим Апшев, Красноярскиҙан Евгений Севастьянов,  Астананана Наргиз Сатмухамбетова һәм Гүлдана Алдадосова, Софиянана Мария Жекова, Улан-Баторҙан Эрдэнээ Очирсайхан, Тбилисинан Годердзи Джанелидзе,  Барселонанан  Данил Сайфуллин һәм  Сәмәрҡәндтан  Каюм Шодияров.
Бөгөн, 24 сентябрҙә, Башҡорт опера театры сәхнәһендә фестивалдең икенсе туры уҙа. Конкурстың еңеүселәрҙе 25 сентябрҙә гала-концертта сығыш яһаясаҡ.
Ойоштороусылар хәбәр итеүенсә, бәйгенең  төп бүләге— 350 мең һум. Беренсе  премия лауреаты  200 мең һум, икенсе премия лауреаты 150 мең, өсөнсө  премия лауреаты 100 мең һум менән бүләкләнәсәк.  Шулай  50 мең һумлыҡ ике диплом һәм жюриҙың махсус бүләктәре тапшырылыу ҡаралған.
 
 
 ","
	Дүшәмбе, 24 сентябрь 2018",Яңылыҡтар,Na
https://kulturarb.ru/ba/news/teatr-һәm-kino-aktery-ilfat-jomaғolov-vafat-buldy, Театр һәм кино актеры Илфат Йомағолов вафат булды  ,Na,"

22  сентябрҙә Башҡортостандың атҡаҙанған артисы, театр һәм кино актеры Илфат Йомағолов 56 йәшендә вафат булды.   
Илфат Йомағолов Ғафури районы Юлыҡ ауылында тыуған. Өфө дәүләт сәнғәт институтын тамамлаған. Мәжит Ғафури исемендәге Башҡорт драма театры, Өфө ""Нур"" татар драма театрында эшләне. Ул ""Ай тотолған төндә"", ""Һуңғы уҙаман"", ""Балаҡайҙарым"", ""Һөйәһеңме, һөймәһеңме"" спектаклдәрендә айырыуса сағыу һәм уңышлы сығыш яһай. ""Ай ҡыҙы"" дауамлы нәфис фильмы, ""Миҙал"", ""Рәхмәт"" кеүек киноларҙа төп ролдәрҙе уйнаны. Илфат Йомағолов шулай уҡ тәржемә эше менән шөғөлләнде, пьеса һәм шиғырҙар ижад итте.
Мәрхүмде бөгөн-24 сентябрҙә һуңғы юлға оҙатасаҡтар. Илфат Йомағолов тыуған яғында - Ғафури районында ерләнәсәк. Билдәле актер тураһында хәтирәләр, яҡты иҫтәлектәр тамашасы күңелендә мәңге һаҡланыр.

 ","
	Дүшәмбе, 24 сентябрь 2018",Яңылыҡтар,Na
https://kulturarb.ru/ba/news/bash-ҡalanyң-yaҡutov-parkynda-kavkaz-halyҡtary-mәҙәniәte-festivale-үtte, Баш ҡаланың Яҡутов паркында Кавказ халыҡтары мәҙәниәте фестивале уҙғарылды ,Na,"

 Баш ҡаланың Яҡутов паркында икенсе тапҡыр Кавказ халыҡтары мәҙәниәте фестивале уҙғарылды. Сараның маҡсаты: Башҡортостанды төйәк иткән Кавказ халыҡтары мәҙәниәте менән таныштырыу.  
Дәүләт Думаһы депутаты, Башҡортостан халыҡтары ассамблеяһы рәйесе Зөһрә Рәхмәтуллина әйтеүенсә, был сарала көтөп алған ҡунаҡтарыбыҙ – балалар. Улар башҡа халыҡтарҙың нимә тураһында йырлағандарын, уларҙың милли кейемдәрен, милли биҙәүестәрен күреп, белеп үҫергә тейеш, тине.
Тамашаға килгән халыҡ дуҫлыҡ сәләмен юллаусыларҙы көслө алҡыштарға күмде. Һәүәҫкәр артистар, юғары уҡыу йорттарының бейеү ансамблдәре солистары тау халыҡтарының холоҡ-фиғелен,темпераментын бар матурлығында күрһәтеү оҫталығына иреште. Сәхнәлә профессиональ артистар ҙа сығыш яһаны. 
 ","
	Дүшәмбе, 24 сентябрь 2018",Яңылыҡтар,Na
https://kulturarb.ru/ba/news/sharan-rajonynda-sөmbөlә-bajramy-үtte, Шаран районында Сөмбөлә байрамы үтте ,Na,"

Күптән түгел Шаран районының Йәрәмкә ауылында Сөмбөлә байрамы уҙғарылды. Республиканың социаль-мәҙәни үҙәктәрендә боронғо милли йолаларға нигеҙләнгән саралар йыш ойошторола. Йәрәмкә ауылында  Сөмбөләгә халыҡ таҡмаҡ әйтеп бейене, ижади коллективтар концерт ҡуйҙы. Ауыл халҡы үҙ баҡсаһында үҫтергән йәшелсә, емеш- еләктән, сәскәләрҙән күргәҙмә ойошторҙо.
Сөмбөлә - әбейҙәр сыуағы ваҡытында үткәрелә торған көҙгө бүайрам. Электән көҙ яҡынлашһа, уңыш байрамында күбеһенсә ир-егеттәр ҡатнашҡан. Улар ҡырға сығып, ҙур байрам ойошторған, ат сабыштары, көрәш ярышы уҙғарылған. Ҡорбан итеп йылҡы, һыйыр салғандар, ололарҙан фатиха алғандар.
Йәрәмкә социаль-мәҙәни үҙәге директоры Әлфирә Әхмәтова әйтеүенсә, күргәҙмәне ойоштороуҙа барлыҡ ауыл халҡы ҡатнашҡан, мул уңыш емештәре, күҙ яуын алырҙай сәскәләр килтерелде, ти.


 ","
	Дүшәмбе, 24 сентябрь 2018",Яңылыҡтар,Na
https://kulturarb.ru/ba/news/һuҡyrҙar-өsөn-bashҡortostan-respublika-mahsusu-kitaphanaһynda-ibraһim-ғizzәtullin-yaңynan-saftarҙa-kitap-kүrgәҙmәһe-asyldy, Һуҡырҙар өсөн Башҡортостан республика махсус китапханаһында  “Ибраһим Ғиззәтуллин: яңынан сафтарҙа” китап күргәҙмәһе асылды ,Na,"

Күптән түгел Һуҡырҙар өсөн Башҡортостан республика махсусу китапханаһында  “Ибраһим Ғиззәтуллин: яңынан сафтарҙа” китап күргәҙмәһе асылды. Китапхана абонементы уҡыусылар иғтибарына яҙыусының әҫәрҙәренән торған китап күргәҙмәһен тәҡдим итә.
Ибраһим Ғәзизулла улы Ибраһимов – башҡорт яҙыусыһы, 1918 йылдың 15 сентябрендә Ишембай районы Түбәнге Әрмет ауылында донъяға килгән. 1935-1938 йылдарҙа Стәрлетамаҡ педучилищеһында уҡый. Уны тамамлағас, уҡытыусы булып эшләй.
1938 йылда Ҡыҙыл Армия сафына алына, Бөйөк Ватан һуғышында ҡатнаша. 1955 йылда “Әҙәби Башҡортостан” журналында тәүге хикәйәһе – “Гөлзәйнәб” баҫыла. “Икенсе бейеклек” романы һуғыш йылдарына арналған.
Ул дәүләт наградаларына, хәрби орден-миҙалдарға, Ғ. Сәләм исемендәге дәүләт премияһына лайыҡ. 
 ","
	Йома, 21 сентябрь 2018",Яңылыҡтар,Na
https://kulturarb.ru/ba/news/bashҡortostan-niyaz-mәzhitovtyң-85-jyllyғyn-bildәlәjәsәk, Башҡортостан Нияз Мәжитовтың 85 йыллығын  билдәләйәсәк ,Na,"

Нияз Мәжитовтың  хәтер кисәһе 19 октябрҙә Ғафури районының Красноусол ауылы мәҙәниәт һарайында уҙасаҡ.
Сараны ойоштороусылар – Бөтә донъя башҡорттары ҡоролтайы Башҡарма комитеты, Ғафури районы хакимиәте һәм Ғафури районы яҡташтар ойошмаһы. 
 Танылған археолог, БР Фәндәр академияһы академигы, тарих фәндәре докторы, Бөтә донъя башҡорттары ҡоролтайы Башҡарма комитетының беренсе рәйесе Нияз Мәжитов Ғафури районының Туғай ауылында тыуған.  Пермь дәүләт университетын тамамлаған. СССР Фәндәр Академияһы Башҡортостан филиалының Тарих, тел һәм әҙәбиәт институтында кесе ғилми хеҙмәткәрҙән Башҡортостан Фәндәр академияһының вице-президентына тиклем юл үтә.  1956-1979 йылдарҙа СССР Фәндәр Академияһы Башҡортостан филиалында Тарих, тел һәм әҙәбиәт институтында археология һәм этнография бүлеге мөдире. 1979 йылдан бирле Башҡорт дәүләт университетында эшләй. 1991 йылдан археология, боронғо һәм урта быуат кафедраһы мөдире.  300-гә яҡын фәнни хеҙмәт, 12 монография авторы.  Нияз Абдулхаҡ улы Мәжитов 2015 йылдың 11 октябрендә Өфө ҡалаһында вафат булды.
 ","
	Йома, 21 сентябрь 2018",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһy-sәhnәһendә-tamashasylar-һorauy-bujynsa-һin-bәhetle-ә-min-үҙensәlekle-proekty-tәҡdim-itelәsәk, Башҡорт дәүләт филармонияһы сәхнәһендә тамашасылар һорауы буйынса «Һин бәхетле! Ә мин?» үҙенсәлекле проекты тәҡдим ителәсәк ,Na,"

19 октябрь Х.Әхмәтов исемендәге Башҡорт дәүләт филармонияһы сәхнәһендә тамашасылар һорауы буйынса «Һин бәхетле! Ә мин?» үҙенсәлекле проекты тәҡдим ителәсәк. Башҡортостандың халыҡ артисы Әлфиә Юлсурина һәм Рәсәйҙең атҡаҙанған, Башҡортостандың халыҡ артисы Олег Ханов ҡатнашлығындағы музыкаль роман уҙған миҙгелдә тамашасы хөкөмөнә тәҡдим ителеп, берәүҙе лә битараф ҡалдырманы. 
Тамашаның режиссеры  Башҡортостандың атҡаҙанған артисы Сулпан Асҡарова, сценарий авторы Динара Ҡәйүмова.
Үҙенсәлекле проект  тураһында түбәндәге юлдарҙы тәҡдим итәбеҙ: 
«…Мөхәббәт хистәренә сорналған ҡатын-ҡыҙҙың барлыҡ хистәрен, тойғоларын, күңел ғазаптарын, шатлыҡтарын һәм өмөттәрен бер концертта күреп, шул кисерештәрҙе үҙем аша үткәреп, тетрәнеп һәм тағы ла бер тапҡыр йыр менән шиғырға ғашиҡ булып ҡайттым» (Г.Ҡыуатова).
   «…Олег Ханов и Альфия Юлчурина... Они так удачно сумели показать любовный роман, объединив поэзию с эстрадными номерами. Редко увидишь такие искренние, содержательные представления» (А. Баймөхәмәтов).
   «…Шиғриәт менән йыр тантанаһы!... Ир менән ҡатын мөнәсәбәте, мөхәббәте тарихы. Ерҙәге барса тереклекте таныта, йәшәү тигән ҡатмарлы фәндең дәрестәрен бирә!» (Л.Абдуллина)
 
 ","
	Йома, 21 сентябрь 2018",Яңылыҡтар,Na
https://kulturarb.ru/ba/news/vladimir-spivakovtyң-skripkasylar-konkursy-eңeүselәre-bildәle, Владимир Спиваковтың Скрипкасылар конкурсы еңеүселәре билдәле  ,Na,"

20 сентябрҙә Өфөлә Владимир Спиваковтың II Халыҡ-ара скрипкасылар конкурсы еңеүселәренең исемдәре билдәләнде. 
Иң йәш ҡатнашыусы Испания ҡыҙы Мария Дуэньясты еңеүсе тип танылды.
Мария Дуэньяс Гранадала тыуған. Венала Музыка һәм сәнғәт университетында профессор Борис Кушнирҙа, шулай уҡ Грацта Музыка һәм сәнғәт университетында белем ала. Үҙенең 15 йәшендә скрипкасы байтаҡ халыҡ-ара конкурстарҙа еңеү яулаған. 1912 йылда күренекле Италия оҫтаһы Риккардо Антониацци эшләгән скрипка еңеүсегә тапшырыласаҡ.  
Мәскәүҙән Федор Безносиков икенсе,  Япония музыканты – Иссеи Курихара өсөнсө һәм  Мәскәүҙән Степан Стариков дүртенсе премия яуланы.
Фестиваль лауреаттары Жюль Гранджон һәм Игорь Улицкий эшләгән ҡоралдар менән бүләкләнәсәк.
Махсус бүләктәрҙе Анна Мильман (Испания), Деннис Гасанов (Рәсәй, Мәскәү), Софи Рохлин (Израиль) һәм Асия Ғарипова (Рәсәй, Өфө) аласаҡ.
Бөгөн, 21 сентябрҙә  «Башҡортостан» дәүләт концерт залында бүләкләү тантанаһы һәм гала-концерт уҙасаҡ.
 
 ","
	Йома, 21 сентябрь 2018",Яңылыҡтар,Na
https://kulturarb.ru/ba/news/bejeү-ruhy-halyҡ-ara-festivalendә-bashҡortostan-danyn-guzal-dance-ansamble-yaҡlany," ""Бейеү рухы"" Халыҡ-ара фестивалендә  Башҡортостан данын ""Guzal-dance"" ансамбле яҡланы ",Na,"

Ҡаҙағстанда ойошторолған ""Бейеү рухы"" Халыҡ-ара фестивале ун дүрт ил артистарын берләштерҙе, күләмле мәҙәни сарала Башҡортостан данын ""Guzal-dance"" ансамбле солисы Регина Әһелова яҡланы. 
Һайлап алыу турҙарын уңышлы үткән яҡташыбыҙ ""Заһиҙа"" бейеүен башҡарып, сит ил вәкилдәрен хайран ҡалдырҙы. Ҡурай моңдарына оҫта баҫып ул, башҡорт ҡатын-ҡыҙының уңғанлығын, матурлығын күрһәтте. Сараны ойоштороусылар сәхнәлә заманса этник музыканы һәм донъя халыҡтары мәҙәниәтен еткереү маҡсатын ҡуя.
Регина Әһелова әйтеүенсә, ""Заһиҙә"" бейеүен ихлас ҡабул иткәндәр. Алҡыштар башҡорт бейеүенең көсөн күрһәтә ти, ул.
Яҡташтарыбыҙ Астанала яулыҡ бейеүен дә күрһәтә. Был үҙенә күрә милли кейемдәрҙә импровизация була. Төрлө музыка ҡоралдарынан моң ағыла, көйҙәр яңғырай, башҡорт коллективының сығышын сираттағы тапҡыр алҡыштарға күмәләр.

 ","
	Йома, 21 сентябрь 2018",Яңылыҡтар,Na
https://kulturarb.ru/ba/news/bash-ҡalala-mөhәmәtsha-buranғolov-sәsәn-dramaturg-jәmәғәt-eshmәkәre-halyҡ-ara-ғilmi-ғәmәli-konferenciya-uҙғaryla," Баш ҡалала «Мөхәмәтша Буранғолов — сәсән, драматург, йәмәғәт эшмәкәре» халыҡ-ара ғилми-ғәмәли конференция уҙғарыла ",Na,"

Ағымдағы йылдың 26 октябрендә М. В. Нестеров исемендәге Башҡорт дәүләт художество музейында «Мөхәмәтша Буранғолов — сәсән, драматург, йәмәғәт эшмәкәре» тип аталған халыҡ-ара ғилми-ғәмәли конференция үтәсәк.  Сара билдәле шәхестең  тыуыуына 130 йыл тулыуға арнала.
Бөтә донъя башҡорттары ҡоролтайының Башҡарма комитеты хәбәр итеүенсә, йыйылыусылар түбәндәге йүнәлештәр буйынса сығыш яһай:
1. ХХ быуат башындағы башҡорттарҙың милли яңырыуы: М.А. Буранғоловтың ғалим һәм йәмәғәт эшмәкәре булараҡ формалашыуы.
2. Башҡорт драматургияһы һәм М.А. Буранғоловтың уның үҫешенә индергән өлөшө.
3. «Урал батыр» эпосы заманса сәнғәттә, әҙәбиәттә һәм философияла.
4. М. А. Буранғолов — Башҡортостанда академик фольклористикаға нигеҙ һалыусы.
5. ХХ быуаттың тәүге яртыһында Башҡортостан тарихында М. Буранғолов дәүере.
6. Эпик сәсәнлек — донъя халыҡтары мәҙәниәтенең үҙенсәлекле күренеше.
7. Сәсәнлек сәнғәтенең хәҙерге торошо һәм формалары.
Конференцияла  ғалимдар, уҡытыусылар, аспиранттар, тыуған яҡты өйрәнеүселәр, мәҙәниәт һәм сәнғәт хеҙмәткәрҙәре, йәмәғәт берләшмәләре вәкилдәре, мәғариф ойошмалары хеҙмәткәрҙәре ҡатнашасаҡ.
Конференцияла ҡатнашыу өсөн эштәрҙе  2018 йылдың 20 октябренә тиклем Этот адрес электронной почты защищён от спам-ботов. У вас должен быть включен JavaScript для просмотра., Этот адрес электронной почты защищён от спам-ботов. У вас должен быть включен JavaScript для просмотра. электрон адресына ебәрергә кәрәк.

 ","
	Кесе йома, 20 сентябрь 2018",Яңылыҡтар,Na
https://kulturarb.ru/ba/news/folkloriada-2020-bashҡortostanғa-bik-kүp-keshelәrҙe-үҙeneң-mәҙәniәte-menәn-tanyshtyryu-һәm-bar-donyala-tanylyu-yaulau-өsөn-shәp-mөmkinlek, «Фольклориада-2020» – Башҡортостанға бик күп кешеләрҙе үҙенең мәҙәниәте менән таныштырыу һәм бар донъяла танылыу яулау өсөн шәп мөмкинлек ,Na,"

""Башинформ"" мәғлүмәт агентлығы хәбәр итеүенсә, «Фольклориада-2020» – Башҡортостанға бик күп кешеләрҙе үҙенең мәҙәниәте менән таныштырыу һәм бар донъяла танылыу яулау өсөн шәп мөмкинлек. Был хаҡта матбуғат конференцияһында Фольклор фестивалдәре һәм традицион сәнғәт ойошмаларының халыҡ-ара советы (СИОФФ) рәйесе Филипп Боссан белдерҙе.
«Беҙҙең ойошма йыл һайын бөтә донъяла 400-гә яҡын фестиваль уҙғара, һәм мин Рәсәйҙең унда әүҙем ҡатнашыуына бик шатмын. Быларҙың барыһы ла төрлө милли мәҙәниәттәр вәкилдәре араһында тыныслыҡты һәм дуҫлыҡты яйға һалыу өсөн эшләнә.«Фольклориада-2020» – Башҡортостанға бик күп кешеләрҙе үҙенең мәҙәниәте менән таныштырыу һәм бар донъяла танылыу яулау өсөн шәп мөмкинлек», — тип билдәләне СИОФФ башлығы.
Өфөлә 48-се Бөтә донъя СИОФФ конгресы асыла, унда ҡатнашыу өсөн Башҡортостанға донъяның 60 иленән 200-гә яҡын делегат килгән, тине ул. Уларҙың һәммәһе лә ирекмәндәр. Әйтәйек, Боссан әфәнде — Франциянан. Уның төп эше Парижда урынлашҡан, ләкин ул СИОФФ өсөн бөтә эштәрҙе бөтөнләй бушлай башҡара.
Филипп Боссан һүҙҙәренсә, Конгрестың төп темаһы — фольклор традицияларын һаҡлау һәм үҫтереү. Шулай уҡ Фольклориада буйынса комитет ағзаларына Өфөлә «Фольклориада-2020»-не уҙғарыу барышында йәлеп ителергә тейешле объекттарға инспекция үткәреү бурысы тора.
Матбуғат конференцияһында Фольклориаданы асыу һәм ябыу саралары өсөн майҙансыҡтар сифатында файҙаланыу ҡаралған урындар ҙа иғлан ителде. Улар — «Аҡбуҙат» һәм «Өфө-Арена».

 ","
	Кесе йома, 20 сентябрь 2018",Яңылыҡтар,Na
https://kulturarb.ru/ba/news/ejәnsura-rajonynda-һuҡyrҙar-өsөn-bashҡortostan-respublika-mahsus-kitaphanaһy-heҙmәtkәrҙәre-tiflosessiya-uҙғarҙy,                          Ейәнсура районында Һуҡырҙар өсөн Башҡортостан республика махсус китапханаһы хеҙмәткәрҙәре тифлосессия уҙғарҙы ,Na,"

14 сентябрҙә  Ейәнсура районы Иҫәнғол ауылында, Ейәнсура, Йылайыр, Хәйбулла райондары муниципаль китапхана хеҙмәткәрҙәре тарафынан, “Һаулығы сикле кешеләрҙе хеҙмәтләндереү буйынса муниципаль китапханаларҙың эше” тифлосессияһы уҙҙы.
Тифлосессияны һуҡырҙар өсөн Башҡортостан республика махсус китапханаһы хеҙмәткәрҙәре әҙерләне һәм алып барҙы. Махсус китапхананың директор урынбаҫары Ирина Күсәрбаева “Инвалидтар хоҡуғы тураһында ООН Конвенцияһы буйынса һаулығы сикле граждандарҙың мәғлүмәт алыу хоҡуғы” доклады менән сығыш яһаны. Инновацион методика бүлеге етәксеһе Ирина Борисевич, мәғлүмәт алыуҙа яраҡлаштырылған һәм виртуаль мөмкинселектәрҙең мөһимлеге хаҡында һөйләне. Тифлонәшриәт мөхәррире Фәнүр Бәҙретдинов смартфондар өсөн приложениелар ҡулланыу мөмкинселектәре менән таныштырҙы.
Тифлосессия барышында тыңлаусылар “Бер нимәгә лә ҡарамаҫтан” тифлокомментарийлы фильм ҡаранылар.
Барлыҡ ҡатнашыусыларға тифлосессияла ҡатнашыу тураһында сертификаттар һәм методик материалдар таратылды.
 
 ","
	Кесе йома, 20 сентябрь 2018",Яңылыҡтар,Na
https://kulturarb.ru/ba/news/zөlәjha-kүҙҙәren-asa-spektakle-xix-halyҡ-ara-volkov-festivalendә-ҡatnasha,       «Зөләйха күҙҙәрен аса» спектакле XIX Халыҡ-ара Волков фестивалендә ҡатнаша ,Na,"

Федор Волков исемендәге Ярославль драма театры сәхнәһендә XIX Халыҡ-ара Волков фестивале асылды.
Сара сиктәрендә Федор Волков исемендәге Рәсәй Хөкүмәте Премияһын тапшырыу тантанаһы үтте. Быйыл абруйлы премия лауреаттары иҫәбендә – Мәжит Ғафури исемендәге Башҡорт академия драма театры.
Премияны тапшырыу тантанаһында Башҡорт драма театрының художество етәксеһе Олег Ханов һәм театрҙың директоры Иршат Фәйзуллин ҡатнашты. Башҡорт театры Рәсәйҙең театр сәнғәте үҫешенә өлөш индергәне өсөн Федор Волков исемендәге Рәсәй Хөкүмәте премияһы лауреаты булды. Премия махсус бүләктән, дипломдан һәм 100 мең һум күләмендә аҡсалата бүләктән тора.
Фестивалде асыуға арналған матбуғат конференцияһында Башҡорт театрының художество етәксеһе Олег Ханов, «Тирмәкәй» Вологодск өлкә ҡурсаҡ театры директоры Елена Бухарина, Ярославль өлкәһенең Мәҙәниәт департаменты директоры Марина Васильева, XIX Халыҡ-ара Волков фестиваленең башҡарма директоры Татьяна Цветкова ҡатнашты.
Бөгөн Башҡорт драма театры коллективы Ярославлгә юлланды. 21 сентябрҙә Ярославлдә Гүзәл Яхинаның танылған романы буйынса режиссер Айрат Абушахмановтың донъя шаулатҡан «Зөләйха күҙҙәрен аса» спектаклен тәҡдим ителәсәк.
 
 ","
	Кесе йома, 20 сентябрь 2018",Яңылыҡтар,Na
https://kulturarb.ru/ba/news/әhmәtzәki-vәlidi-isemendәge-milli-kitaphanala-gөlfiә-yunysovanyң-kүrkәm-yubilejy-үtte, Әхмәтзәки Вәлиди исемендәге Милли китапханала Гөлфиә Юнысованың күркәм  юбилейы үтте ,Na,"

Осрашыуға әҙибәнең яҡындары, ҡәләмдәштәре, ижадын һөйөүселәр  йыйылғайны. Сара Башҡортостанда Ғаилә йылына арналған ""Ғаилә йолалары сәғәте"" циклы сиктәрендә уҙғарылды.
Гөлфиә Аҙнағол ҡыҙы шиғырына яҙылған йырҙы кисәлә һәр кем тын ҡалып тыңланы. Йәнле аралашыу формаһында барған кисәлә юбилярға ҡотлау һүҙҙәре яңғыраны. Әхмәтзәки-Вәлиди исемендәге Милли китапхана хеҙмәткәрҙәре авторҙың гәзит-журналдарҙағы баҫмаларын бер урынға туплаған ""Библиография"" китабын бүләк итте. Гөлфиә Юнысова тамашасылар иғтибарына үҙенең әле генә ижад иткән шиғри шәлкемдәрен тәҡдим итте.
Гөлфиә Юнысованың 70 йәшлек юбилейы 26 ноябрҙә ""Башҡортостан"" дәүләт концерт залында бай программа менән уҙғарыласаҡ.

 ","
	Кесе йома, 20 сентябрь 2018",Яңылыҡтар,Na
https://kulturarb.ru/ba/news/uchaly-sәnғәt-һәm-mәҙәniәt-kolledzhynda-abdulla-soltanov-bүlәgenә-bashҡort-jyryn-bashҡaryusylarҙyң-bәjgeһe-үtә, Учалы сәнғәт һәм мәҙәниәт колледжында Абдулла Солтанов бүләгенә башҡорт йырын башҡарыусыларҙың бәйгеһе үтә ,Na,"

Иртәгә, 20 сентябрҙә Салауат Низаметдинов исемендәге Учалы сәнғәт һәм мәҙәниәт колледжында Абдулла Солтанов бүләгенә башҡорт йырын башҡарыусыларҙың бәйгеһе үтә. Сара  Башҡортостандың халыҡ артисының 90 йәшенә арнала.
Бәйгенең маҡсаты: халыҡ йырын башҡарыу йолаларын һаҡлау һәм үҫтереү, урындағы башҡорт йыр фольклорын тергеҙеү, яңы талантлы башҡарыусылар асыҡлау.
Абдулла Солтанов – халыҡ йырҙарын (оҙон көй) башҡарыу менән танылған уникаль һуҡыр йырсы, Башҡортостандың халыҡ артисы, Салауат Юлаев исемендәге Республика премияһы лауреаты, Салауат Юлаев ордены кавалеры. 
Конкурста 16 йәшкә тиклем һәм 16 йәштән өлкәнерәк ике йәш категорияһында һәүәҫкәр һәм һөнәри башҡарыусылар ҡатнаша ала.
Конкурста еңеүселәр дипломдар, грамоталар һәм иҫтәлекле бүләктәр менән бүләкләнә.
 ","
	Шаршамбы, 19 сентябрь 2018",Яңылыҡтар,Na
https://kulturarb.ru/ba/news/өfөlә-vladimir-spivakovtyң-ikense-halyҡ-ara-skripkasylar-konkursynyң-1-se-tury-tamamlandy, Өфөлә Владимир Спиваковтың икенсе халыҡ-ара скрипкасылар конкурсының 1-се туры тамамланды ,Na,"

Халыҡ ара конкурста ҡатнашыусылар бөтәһе лә тәүге турҙа Бахтың ""Прелюдия"" әҫәрен башҡарҙы. Киләһеләрендә Бетховен йәки Брамстың әҫәрҙәренең береһен һайлап алып уйнау мөмкинлеге бирелә. Конкурсанттарҙы Владимир Спиваков үҙе һәм Америка Ҡушма Штаттарынан донъяға билдәле скрипкасы Михаил Копельман етәселегендәге абруйлы жюри баһалай.
В. Спиваковтың 2-се халыҡ-ара скрипкасылар конкурсының баһалама комиссияһы ағзаһы, Борис Кушнир әйтеүенсә, “Бахтың был әҫәре башҡарыу өсөн ҡатмарлы. Ә конкурсҡа килгән йәштәрҙең бөтәһе лә һәләтле. Уларҙың бер композицияны нисек уйнауынан артабанғы турға һайлап алыу еңелерәк була”, тине.
Алдан хәбәр итеүебеҙсә, Владимир Спиваковтың икенсе халыҡ-ара скрипкасылар конкурсы еңеүсеһе уникаль скрипка менән бүләкләнәсәк. 9 миллион һумдан ашыу торған музыкаль ҡорал өсөн алты илдән 16 -нан 26 йәшкәсә 12 скрипкасы көсөн һынай. Өс турҙан торған конкурсты 21 сентябрҙә Башҡортостан дәүләт концерт залында Гала-концерт йомғаҡлай.
 ","
	Шаршамбы, 19 сентябрь 2018",Яңылыҡтар,Na
https://kulturarb.ru/ba/news/өfөlә-xxviii-halyҡ-ara-aksakov-bajramy-үtәsәk, Өфөлә  XXVIII Халыҡ-ара Аксаков байрамы үтәсәк ,Na,"

28-29 сентябрь көндәрендә  Өфөлә, Бәләбәй, Ҡырмыҫҡалы һәм Өфө райондарында XXVIII Халыҡ-ара Аксаков байрамы үтәсәк.
Ойоштороусылар хәбәр итеүенсә, 28 сентябрҙә С.Т. Аксаков исемендәге баҡсала байрам, биҙәү-ҡулланма сәнғәте һәм халыҡ ижады күргәҙмәләре уҙғарыла. Аксаков халыҡ йортонда — Башҡорт дәүләт опера һәм балет театрында тантаналы кисә була.
С.Т. Аксаковтың мемориаль йорт-музейында И.С. Аксаковтың тыуыуына 195 йыл тулыуға арналған күргәҙмә асыла.
Өфөләге 11-се Аксаков мәктәп-гимназияһында һәм адмирал С.О. Макаров исемендәге дәүләт диңгеҙ һәм йылға флоты университетының Өфө филиалында Аксаков дәрестәре уҙа.
Пушкин аллеяһында байрамдың абруйлы ҡунаҡтары С.Т. Аксаков һәйкәленә сәскәләр һала.
29 сентябрҙә Бәләбәй районында И.С. Аксаковтың тыуыуына 195 йыл тулыуға бағышланған «Аксаковтар ғаиләһе — Ватанға хеҙмәт итеү өлгөһө» түңәрәк өҫтәлен үткәреү ҡарала.
Был көндә республиканың Өфө, Бәләбәй, Ҡырмыҫҡалы райондарында С.Т. Аксаковтың тормошона һәм ижадына арналған саралар ойошторола.
 
 ","
	Шаршамбы, 19 сентябрь 2018",Яңылыҡтар,Na
https://kulturarb.ru/ba/news/ataҡly-ҡurajsy-akter-jyrsy-һәm-kompozitor-ishmulla-dilmөhәmәtovtyң-tyuyuyna-90-jyl-tuldy,"                  Атаҡлы ҡурайсы, актер, йырсы һәм композитор  Ишмулла Дилмөхәмәтовтың тыуыуына 90 йыл тулды ",Na,"

Дилмөхәмәтов Ишмулла Ишҡәле улы 1928 йылдың 15 сентябрендә Йылайыр кантоны  Иҫке Яҡуп ауылында тыуған.
Ишмулла Дилмөхәмәтовтың үҙенсәлекле артист һәм ҡурайсы-башҡарыусы булып үҫешеүендә драма театрында эшләүе ҙур роль уйнай. 60-сы йылдарҙа ул башҡорт эстрадаһының алдынғы артистарының береһе, бик маһир ҡурайсы, талантлы йырсы-импровизатор, башҡорт фольклорының белгесе була.
Уның ижады менән ҡурайҙа элекке оҫталарҙың уйнауына хас булған өзләү ҡушып уйнауҙың тергеҙелеүе бәйле. И. Дилмөхәмәтовтың репертуарына күп башҡорт халыҡ вокаль һәм иструменталь көйҙәре инә: «Урал», «Буранбай», «Ғилмияза», «Зөлхизә», «Таштуғай», «Сыңрау торна».
Дилмөхәмәтов либреттоһына Заһир Исмәғилев «Урал илселәре», «Аҡмулла», «Ҡаһым түрә» операларын яҙа. Рәсәй делегацияһы составында башҡорт сәнғәтен Францияла, Италияла, Швецияла, Швейцарияла, Германияла, Польшала, Венгрияла, Афғанстанда, Пакистанда, Бирмала, Иранда, Японияла тамашасыларға еткерә.
Башҡорт халҡының йыр-моң ижадының нәфислеген йөрәге менән тойған ижадсының күңел түренән урғылып сыҡҡан бик күп тәрән хисле, моңло көйҙәре йыр сәнғәтебеҙҙең аҫыл өлгөләрен тәшкил итә.

 ","
	Шаршамбы, 19 сентябрь 2018",Яңылыҡтар,Na
https://kulturarb.ru/ba/news/өfөlә-bildәle-shaғirә-gөlfiә-yunysovanyң-yubilej-kisәһe-үtәsәk, Өфөлә билдәле шағирә Гөлфиә Юнысованың юбилей кисәһе үтәсәк ,Na,"

Иртәгә, 19 сентябрҙә, Башҡортостандың халыҡ шағирәһе Гөлфиә Иҙелбаева-Юнысованың 70 йәшенә бағышланған юбилей кисәһе үтә. «Әҙәби биттәрҙә ғаилә ҡиммәттәре» тип исмеләнгән сара  Әхмәт-Зәки Вәлиди исемендәге Милли китапханала уҙғарыла.Шағирә менән осрашыу кисәһе көндөҙгө сәғәт 3-тә башлана. Инеү ирекле.
Юнысова Гөлфиә Аҙнағол ҡыҙы — Башҡортостандың  халыҡ шағиры, журналист, шағир һәм йәмәғәт эшмәкәре. 1978—1999 йылдарҙа «Башҡортостан ҡыҙы» журналының баш мөхәррире, 1990—1995 йылдарҙа РСФСРҙың 12-се саҡырылыш (артабан Рәсәй Федерацияһының Юғары Советы һәм Башҡортостан Республикаһының 3-сө саҡырылыш Дәүләт Йыйылышы — Ҡоролтай депутаты. 1974 йылдан СССР Яҙыусылар һәм 1979 йылдан СССР Журналистар союздары ағзаһы. «Почёт Билдәһе» ордены кавалеры, Башҡорт АССР-ының һәм Рәсәй Федерацияһының атҡаҙанған мәҙәниәт хеҙмәткәре. Башҡортостан Республикаһының Һәҙиә Дәүләтшина исемендәге дәүләт премияһы һәм Миәкә районының Мифтахетдин Аҡмулла исемендәге премияһы лауреаты. Башҡортостандың мәғариф отличнигы. 
Гөлфиә Аҙнағол ҡыҙы Юнысова (Иҙелбаева) 1948 йылдың 10 сентябрендә Әлшәй районы Һарыш ауылында тыуған.
1966 йылда Раевка урта мәктәбен тамамлай, артабан Башҡорт дәүләт университетына уҡырға инә. Студент йылдарында уҡ балалар өсөн шиғырҙар ижад итә, «Миңә бары өс кенә» (1969) һәм «Зәңгәр тубым» (1971) тигән ике йыйынтығы донъя күрә. 1971—1973 йылдарҙа Сибай педагогия училищеһында рус теле һәм әҙәбиәте уҡытыусыһы булып эшләй. Шул йылдарҙа балалар өсөн тағы ла ике китап сығара. Г. Юнысова — ике тиҫтәнән артыҡ китап авторы, уның шиғырҙары бик күп телдәргә тәржемә ителгән.
Гөлфиә Юнысованың байтаҡ шиғырҙарына көйҙәр яҙылып, популяр йырҙар булып китте. Шағирә ижтимағи-сәйәси, ғаилә-тәрбиә хаҡында яҙған публицистик мәҡәләләре менән йыш ҡына радио-телевидение аша һәм гәзит-журнал биттәрендә сығыш яһай.

 ","
	Шишәмбе, 18 сентябрь 2018",Яңылыҡтар,Na
https://kulturarb.ru/ba/news/өfөlә-48-se-bөtә-donya-folklor-festivaldәre-һәm-tradicion-sәnғәt-ojoshmalarynyң-halyҡ-ara-sovety-kongresy-bara, Өфөлә 48-се Бөтә донъя фольклор фестивалдәре һәм традицион сәнғәт ойошмаларының халыҡ-ара советы конгресы бара ,Na,"

Әлеге ваҡытта Өфөлә 48-се Бөтә донъя фольклор фестивалдәре һәм традицион сәнғәт ойошмаларының халыҡ-ара советы конгресы бара. 2020 йылда Башҡортостанда үтәсәк VI Бөтә донъя фольклориада алдынан уҙғарылған осрашыу 25 сентябргә тиклем дауам итәсәк. Сит ил белгестәре күләмле мәҙәни фестивалдәр ойоштороу тәжрибәһе менән уртаҡлаша, ҡануниәткә бәйле мәсьәләләрҙе ҡарай. 
Сара сиктәрендә Евразия Халыҡ-ара Гуманитар форумын да уҙғарыу ҡаралған. Мәҙәниәт һәм халыҡ ижадына бәйле һорауҙар күтәреләсәк. Йәштәрҙе фольклор әҫәрҙәрен йыйыу, өйрәнеүгә ылыҡтырыу ҙа - төп маҡсаттарҙың береһе
Республика халыҡ ижады үҙәге директоры Артур Әлибәков әйтеүенсә, конгресс сиктәрендә Ҡырмыҫҡалы, Бөрйән райондары һәм Белоретта комиссия ағзалары менән буласаҡ концерт майҙансыҡтары ҡаралған. 
Мәмерйә залында Башҡортостандың халыҡ уйын ҡоралдары милли симфоник оркестры ойошторған концерт сит ил вәкилдәрен хайран ҡалдыра. 
Бөтә донъя фольклор фестивалдәре һәм традицион сәнғәт ойошмаларының халыҡ-ара советы ағзалары төбәктә фольклорида уҙғарыуға инфраструктураны ла юғары баһаланы. Конгресс сиктәрендә улар Өфөнөң мәҙәни үҙәктәре, иҫтәлекле урындары менән дә танышты.
 ","
	Шишәмбе, 18 сентябрь 2018",Яңылыҡтар,Na
https://kulturarb.ru/ba/news/vladimir-spivakovtyң-ikense-halyҡ-ara-skripkasylar-konkursy-eңeүseһe-unikal-skripka-menәn-bүlәklәnәsәk, Владимир Спиваковтың икенсе халыҡ-ара скрипкасылар конкурсы еңеүсеһе уникаль скрипка менән бүләкләнәсәк ,Na,"

Владимир Спиваковтың икенсе халыҡ-ара скрипкасылар конкурсы еңеүсеһе уникаль скрипка менән бүләкләнәсәк, инструменттың яҡынса хаҡы 9 миллион һумдан ашыу.
21 сентябрҙә ""Башҡортостан"" дәүләт концерт залындағы гала-концертта еңеүсегә 1912 йылда итальян оҫтаһы Риккардо Антониацци яһаған уйын ҡоралы тапшырыласаҡ. 
Республикала маэстроның тыуған ҡалаһында ике йыл элек ойошторолған скрипкасылар конкурсына әҙерлек әүҙем барҙы. Кисә, 17 сентябрҙә бәйгеселәр йәрәбә һалыуҙа ҡатнашты. Һайлап алыу турын 16-26 йәшлек Рәсәй, Япония, Испания, Көньяҡ Корея, Израиль һәм Эстониянан 12 башҡарыусы үткән.  
Конкурсанттарҙың сығышын күренекле скрипкасы Михаил Копельман етәкселегендәге халыҡ-ара жюри һәм Владимир Спиваков баһалаясаҡ. 
 ","
	Шишәмбе, 18 сентябрь 2018",Яңылыҡтар,Na
https://kulturarb.ru/ba/news/өfөnөң-yakutov-parkynda-milli-mәҙәniәttәr-festivale-үtte, Өфөнөң Якутов паркында милли мәҙәниәттәр фестивале үтте ,Na,"

Баш ҡалала ""Азия моңдары"" фестивале икенсе тапҡыр уҙғарыла, сараны ойоштороусылар: Башҡортостандың мәҙәниәт министрлығы, Халыҡтар дуҫлығы йорто. 
Тамашала тажик, ҡаҙаҡ, ҡырғыҙ, төркмән, үзбәк йырсылары, бейеүселәрҙең милли-мәҙәни байлыҡтары менән танышыу мөмкинселеге булды.
Азия халыҡтарының ижад емештәре моңлолоғо, дәртлеге менән айырылып тора. Ойоштороусылар әйтеүенсә, Башҡортостан күп милләтле төбәк һәм республикала йшәгән халыҡтарҙың һәммәһенә лә үҙ мәҙәниәтен үҫтереү, күрһәтеү өсөн мөмкинлектәр бар. Фестиваль иһә уларҙы дуҫлаштырыу, берләштереү майҙаны.
 ","
	Шишәмбе, 18 сентябрь 2018",Яңылыҡтар,Na
https://kulturarb.ru/ba/news/bashҡort-akademiya-drama-teatry-fedor-volkov-isemendәge-premiyaғa-lajyҡ-buldy, Башҡорт академия драма театры Федор Волков исемендәге премияға лайыҡ булды ,Na,"

 «Башинформ» мәғлүмәт агентлығы  хәбәр итеүенсә,  Федор Волков исемендәге Ярославль драма театры сәхнәһендә XIX Халыҡ-ара Волков фестивале асылды.
Сара сиктәрендә Федор Волков исемендәге Рәсәй Хөкүмәте Премияһын тапшырыу тантанаһы үтте. Быйыл абруйлы премия лауреаттары иҫәбендә – Мәжит Ғафури исемендәге Башҡорт академия драма театры.
Премияны тапшырыу тантанаһында Башҡорт драма театрының художество етәксеһе Олег Ханов һәм театрҙың директоры Иршат Фәйзуллин ҡатнашты. Башҡорт театры Рәсәйҙең театр сәнғәте үҫешенә өлөш индергәне өсөн Федор Волков исемендәге Рәсәй Хөкүмәте премияһы лауреаты булды. Премия махсус бүләктән, дипломдан һәм 100 мең һум күләмендә аҡсалата бүләктән тора.
Кисә шулай уҡ фестивалде асыуға арналған матбуғат конференцияһы уҙҙы. Унда Башҡорт театрының художество етәксеһе Олег Ханов, «Тирмәкәй» Вологодск өлкә ҡурсаҡ театры директоры Елена Бухарина, Ярославль өлкәһенең Мәҙәниәт департаменты директоры Марина Васильева,  XIX Халыҡ-ара Волков фестиваленең башҡарма директоры Татьяна Цветкова ҡатнашты.
 ","
	Шишәмбе, 18 сентябрь 2018",Яңылыҡтар,Na
https://kulturarb.ru/ba/news/bashҡort-dәүlәt-akademiya-drama-teatry-respublika-rajondary-bujlap-gastrolgә-jyjyna, Башҡорт дәүләт академия драма театры республика райондары буйлап гастролгә йыйына ,Na,"

Мәжит Ғафури исемендәге Башҡорт дәүләт академия драма театры республика райондары буйлап гастролгә йыйына. Тамашасы иғтибарына Флорид Бүләков пьесаһы буйынса ҡуйылған “Һөйәһеңме-һөймәйһеңме” спектакле һәм балалар өсөн сағыу, мажаралы “Mouse story” музыкаль әкиәтен тәҡдим итә
25 сентябрь - Тәтешле районының Үрге Тәтешле, 26 сентябрь - Балтас районының Иҫке Балтас, 27 сентябрь - Мишкә районының Мишкә ауылдарында сығыш яһаясаҡ. Спектаклдәр  балалар өсөн - 13.00 сәғәттә, ҙурҙар өсөн - 19.00 сәғәттә башлана.
Көтмәгәндә-уйламағанда Абдулланың төшөнә Әжәл кереп ҡурҡыта. Күргәндәрен түкмәй-сәсмәй Фатимаһына һөйләй ҡарт. Әгәр ҙә ғүмерен оҙайтҡыһы килһә, өс сәғәт эсендә берәй сауаплы эш ҡылырға тәҡдим итә Әжәл уға. Ҡарттар баш ватып сауаплы эш эҙләй. Уйламаған нәмә ҡалмай: хатта бала тыуҙырырға ла тәҡдим итеп ҡуя ҡарт. Тик ваҡыт тигәнең аяуһыҙ, ғүмер үтеп киткән, балалар ҙа юҡ инде. Абдулла менән Фатиманың күҙ алдынан бер-бер артлы йәшлек хәтирәләре үтә: унда мөхәббәт тә, һөйөү ҙә бар ине кеүек, тик улар менән бергә тормошто аяныслы итерлек тағы ла бер нәмә оҙатып барҙы һымаҡ.
Режиссер Илсур Ҡаҙаҡбаев «Бөтә сысҡандарҙа сыр ярата» әкиәте буйынса шәп музыкаль тамашаны оҡшатмаған бер генә кескәйҙә юҡтыр.
Һоро сысҡандар ғаиләһе «Гәлсәр сыр» призын алыр өсөн «Евромаус» конкурсында ҡатнашырға йыйына. «Әгәр ҙә беҙ конкурста еңһәк, бөтәһе лә беҙҙең менән сэлфи эшләйәсәк!.. Һәм беҙ киң танылыу яулаясаҡбыҙ!» - тип хыялланалар икән, ти былар. Тырышып көнө-төнө барабандарҙа һуғалар, репетиция яһайҙар икән. Тик, бер көн уларҙың йортона икенсе - ап-аҡ сысҡан ғаиләһе килеп инә. Аҡ сысҡандарҙың килеп инеүҙәре була, һоро сысҡандарҙың ҡайғы-хәсрәтһеҙ тормоштары, конкурс ҡайғыһы онотола. Ата-әсәләре араһында дошманлыҡ, ә балалары Шома һәм Фружа араһында – ДУҪЛЫҠ тоҡанып китә! Әммә ниндәй генә бәлә-ҡазалар килеп сыҡмаһын, Шома менән Фружи бер ҡасан да бер-береһенән айырылышмаҫҡа ант итәләр.
Ҡыҙғанысҡа ҡаршы, бәләкәй сысҡандарҙың дуҫлығына ата-әсәләренең бер-береһен күрә алмаусанлығы ҡамасаулай. Кемдән ярҙам һорарға белмәгән Шома менән Фружи Бесәйгә мөрәжәғәт итәләр. Әммә, Бесәй ябай ғына бесәй булып сыҡмай, ул Бөйөк Тылсымсы бесәй. Ул Шома менән Фружины йә аҡҡа, йә һораға әйләндереп, унан һуң киреһенсә һоронан аҡҡа, аҡтан һороға әйләндереп, уларҙың ата-әсәләрендә дуҫлаштырырға ризалыҡ бирә. Шулай итеп, ДУҪЛЫҠ еңеп сыға, һоро сысҡандар менән аҡ сысҡандар бергәләшеп «Евромаус» конкурсында ҙур төркөм ойоштороп сығыш яһарға ант итәләр.
Һәр әкиәттәгесә, был мажаралар ҙа яҡшы тамамлана. Дуҫлыҡ һәм мөхәббәт, татыулыҡ һәм тыныслыҡ тураһындағы был спектакль кескәйҙәргә һәм уларҙың ата-әсәһенең күңеленә хуш килер. Спектаклдәргә рәхим итегеҙ!

 ","
	Дүшәмбе, 17 сентябрь 2018",Яңылыҡтар,Na
https://kulturarb.ru/ba/news/әbjәlil-rajonynda-tanylғan-yaҙyusy-ajһylyu-jәғәfәrovanyң-70-jәshlek-yubilejyna-arnalғan-tantanaly-kisә-үtte, Әбйәлил районында танылған яҙыусы  Айһылыу Йәғәфәрованың 70 йәшлек юбилейына арналған тантаналы кисә үтте ,Na,"

Күптән түгел Әбйәлил районында танылған яҙыусы, педагог, СССР-ҙың Яҙыусылар союзы ағзаһы, Хеҙмәт Ҡыҙыл Байраҡ ордены кавалеры, Башҡортостан Республикаһының атҡаҙанған халыҡ мәғарифы һәм атҡаҙанған мәҙәниәт хеҙмәткәре, Ким Әхмәтйәнов һәм Рәмзилә Хисаметдинова исемендәге премиялар лауреаты Айһылыу Йәғәфәрованың 70 йәшлек юбилейына арналған тантаналы кисә үтте. 
Сарала  Башҡортостан Яҙыусылар союзы рәйесе, Дәүләт Йыйылышы – Ҡоролтай депутаты Зәки Әлибаев , “Ағиҙел” журналының баш мөхәррире урынбаҫары Әхмәр Үтәбай, Әбйәлил районы хакимиәте башлығы урынбаҫары Раян Фәттәхов, билдәле шағирҙар Әхмәҙин Әфтәх  менән Мәүлит Ямалетдин, “Ҡуңыр буға” ижади йәмәғәт ойошмаһы рәйесе Мәүлит Кәримов, “Йәйғор” әҙәби берекмәһе ағзалары, урындағы хакимиәт вәкилдәре, юбилярҙың туғандары, дуҫтары, класташтары йыйылғайны. 
Бөтә ҡунаҡтар ҙа Айһылыу Шәйхетдин ҡыҙын ғүмер байрамы менән ихлас ҡотланы һәм иң йылы теләктәрен еткерҙе. Зәки Арыҫлан улы башҡорт әҙәбиәтен үҫтереүгә индергән өлөшө өсөн әҙибәгә Башҡортостан Яҙыусылар союзының Почет грамотаһын һәм бүләген тапшырҙы.
 ","
	Дүшәмбе, 17 сентябрь 2018",Яңылыҡтар,Na
https://kulturarb.ru/ba/news/st-aksakov-isemendәge-әҙәbi-premiyaғa-bildәle-rәsәj-yaҙyusyһy-yurij-polyakov-lajyҡ-buldy, С.Т. Аксаков исемендәге әҙәби премияға билдәле Рәсәй яҙыусыһы Юрий Поляков лайыҡ булды ,Na,"

Башҡортостан Башлығы Рөстәм Хәмитовтың Указы менән заманса әҙәбиәтте үҫтереүгә тос өлөш индергән, әүҙем ижтимағи эшмәкәрлек өсөн С.Т. Аксаков исемендәге әҙәби премия Юрий Поляковҡа бирелде. 
Юрий Михайлович Поляков (1954 йылда тыуған) – билдәле Рәсәй яҙыусыһы, шағир, публицист, драматург, журналист. Авторға «Сто дней до приказа» (1980, 1987 йылда баҫылып сыҡҡан), һәм «ЧП районного масштаба» (1981, 1985 йылда баҫылған) повестары әҙәби танылыу килтерә. Ике әҫәр ҙә баҫтырыуға тыйыла һәм үҙгәртеп ҡороу барышында ғына донъя күрә.
Юрий Поляков алдынғы заманса драматург, уның пьесалары ҙур уңыш менән Рәсәй, БДБ һәм сит ил театрҙарында бара. С. Говорухин менән авторлыҡта ул «Ворошиловский стрелок» (1997) фильмына киносценарий яҙған.
Юрий Поляков – әүҙем йәмәғәт эшмәкәре, Рәсәй Федерацияһы Президенты ҡарамағында Мәҙәниәт һәм сәнғәт буйынса совет ағзаһы, Рәсәй Мәҙәниәт министрлығы ҡарамағында Йәмәғәт советы рәйесе, Рәсәй Драматургтар гильдияһы рәйесе, Дуҫлыҡ, Почет,  IV дәрәжә «Ватан алдындағы ҡаҙаныштары өсөн» ордендары менән бүләкләнгән, Бунин премияһы лауреаты. 
 ","
	Дүшәмбе, 17 сентябрь 2018",Яңылыҡтар,Na
https://kulturarb.ru/ba/news/ҡyrymda-bashҡortostan-bulyshlyғynda-tөҙөklәnderelgәn-mәҙәniәt-jorto-asyldy, Ҡырымда Башҡортостан булышлығында төҙөкләндерелгән Мәҙәниәт йорто асылды ,Na,"

Башҡортостан Хөкүмәтенең рәсми сайтынан хәбәр итеүҙәренсә, 12 сентябрҙә Ҡырым Республикаһының Белогорск ҡалаһында капиталь ремонттан һуң район Мәҙәниәт йортон асыу тантанаһы үтте. 
Ҡырым Республикаһы Башлығы Сергей Аксёнов Мәҙәниәт йортон асыу райондың муниципаль власы һәм Башҡортостан Хөкүмәтенең хеҙмәттәшлек һөҙөмтәһе булыуын билдәләне. 
– Башҡортостан Республикаһы Башлығы Рөстәм Хәмитовҡа, шулай уҡ Белогорск районы хакимиәте башлығы Галина Переловичҡа ҙур рәхмәт. Бөгөн ошо залда Башҡортостандың мәҙәниәт министры Әминә Шафиҡова ла бар. Башҡарылған эш өсөн рәхмәтемде белдерәм. Мәҙәниәт йортон асыу ҡала һәм район халҡына яңы мөмкинлектәр бүләк итер тигән ышаныстамын, – тине Ҡырым Башлығы. 
– Белогорск районы үҫешә, яңы объекттар барлыҡҡа килә. Күп йылдар хәл ителмәгән мәсьәләләр сиселә. Беҙ дөрөҫ йүнәлештә эш алып барабыҙ, - тине Ҡырым Республикаһының Дәүләт Советы Рәйесе Владимир Константинов.
 ","
	Дүшәмбе, 17 сентябрь 2018",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһy-80-se-yubilejly-izhad-miҙgelen-ҙur-koncert-menәn-ҡarshylaj, Башҡорт дәүләт филармонияһы 80-се юбилейлы ижад миҙгелен  ҙур концерт менән ҡаршылай ,Na,"

Быйыл Хөсәйен Әхмәтов исемендәге Башҡорт дәүләт филармонияһы үҙенең 80 йәшлек юбилейын ҡаршы ала, 5 октябрҙә филармония солистары һәм коллективтары ҡатнашлығында ҡабатланмаҫ ҙур тамаша - «ФиларМОҢиЯ» исемле тамаша тәҡдим итә. 
Байрамда республикабыҙҙың төп концерт ойошмаһының бар ижади составы ҡатнаша:  талантлы, дәртле, амбициоз йәштәре һәм Башҡортостан эстрадаһында күптән инде үҙ урынын тапҡан, танылыу яулаған сәхнә йондоҙҙары. Юбилей «күстәнәстең» режиссеры – Башҡортостандың атҡаҙанған артисы Сулпан Асҡарова.
Әткәндәй, 80-се юбилей миҙгеле төрлө йүнәлештәге концерттарға, ҙур проекттарға, үҙенсәлекле премьераларға бай булмаҡсы. Бынан тыш филармония сәхнәһендә төрлө ил, ҡитғаларҙан билдәле, абруйлы музыканттар, артистар үҙ концерттарын тәҡдим итәсәк.
Йырлы-бейеүле, уйынлы-көлкөлө тамашаға рәхим итегеҙ!
 ","
	Дүшәмбе, 17 сентябрь 2018",Яңылыҡтар,Na
https://kulturarb.ru/ba/news/bashҡort-dәүlәt-akademiya-drama-teatry-tamashasylar-һorauy-bujynsa-zөlәjha-kүҙҙәren-asa-spektaklen-өҫtәmә-rәүeshtә-tәҡdim-itә-2," Башҡорт дәүләт академия драма театры тамашасылар һорауы буйынса “Зөләйха күҙҙәрен аса"" спектаклен өҫтәмә рәүештә тәҡдим итә  ",Na,"

14, 15 сентябрҙә  Мәжит Ғафури исемендәге Башҡорт дәүләт академия драма театры  тамашасылар һорауы буйынса “Зөләйха күҙҙәрен аса"" спектаклен өҫтәмә рәүештә тәҡдим итә.  Тамашасылар яратып өлгөргән спектакль -яҙыусы Гүзәл Яхина әҫәре буйынса сәхнәләштерелде.
Гүзәл Яхинаның ""Зөләйха күҙҙәрен аса"" романы китап яратыусылар араһында ҙур ҡыҙыҡһыныу уятҡан әҫәрҙәрҙең береһе.
Әҫәрҙе драматург Ярослава Пулинович сәхнәгә әҙерләгән, Хөрмәтулла Үтәшев башҡортсаға тәржемә иткән.
Спектаклде сәхнәгә ҡуйыусы режиссер - Айрат Әбүшахманов. Мәжит Ғафури исемендәге Башҡорт дәүләт академия драма театры Гүзәл Яхинаның “ Зөләйха күҙҙәрен аса» романын сәхнәгә тәүгеләрҙән булып ҡуйҙы. Кеше ҡайһы ваҡытта үҙенең ниндәй тарлыҡта, меҫкенлектә йәшәгәнен белмәй ҙә. Ҡайһы саҡ яҙмыш ауырлыҡтар менән бер рәттән яңы тормош, мөхәббәт тә бүләк итә. Бәхетһеҙлек бәхет тә килтерергә мөмкин, фекерен еткерергә теләнем, тип яҙа автор   Гүзәл Яхина.
«Зөләйха күҙҙәрен аса»  (“Зулейха открывает глаза”) 2015 йылда рус телендә һәм 2016 йылда татар телендә  нәшер ителгән роман.
Әҫәрҙә Зөләйханың һәм ул осорҙағы  сәйәси золом ҡорбандарының һөргәндәге кисерештәре һәм иҫән ҡалыу өсөн көндәлек көрәше һурәтләнә. Ваҡиға үҙәгендә Зөләйха исемле ҡатын, уның Себерҙә һөргөндәге тормошо...
…1930-сы йылдың ҡыш айы. Крәҫтиән ҡыҙы Зөләйханы йөҙҙән ашыу күскенселәр менән бергә теплушка вагонында бик иҫке, ауыр юлдарҙан Себергә ебәрәләр. Улар араһында крәҫтиәндәр һәм интеллигенция, мосолмандар һәм христиандар, мәжүсиләр һәм динһеҙҙәр, урыҫтар, башҡорттар, татарҙар, грузиндар, немецтар һәм сыуаштар – барыһы ла Анҡара буйында осрашасаҡ, һәм уларға көн һайын йәшәргә хоҡуҡтарын яҡларға тура киләсәк...
Башлана: 14 сентябрҙә 19.00 сәғ. 15 сентябрҙә 18.00 сәғ.
Билеттар театр кассаһында һәм сайтында.
 ","
	Йома, 14 сентябрь 2018",Яңылыҡтар,Na
https://kulturarb.ru/ba/news/өfөlә-shalyapin-kisәlәre-festivale-faust-operaһy-menәn-asyldy," Өфөлә ""Шаляпин кисәләре"" фестивале ""Фауст"" операһы менән асылды ",Na,"

Кисә Өфөлә Фёдор Шаляпин исемендәге I Халыҡ-ара вокалсылар конкурсы асылды. Ике аҙна дауамында тамашасылар иғтибарына шулай уҡ ""Риголетто"", ""Кармен"", ""Ал сәскә"", ""Травиата"", ""Аҡҡош күле"" кеүек билдәле әҫәрҙәр тәҡдим ителә. Рәсәйҙең 12 ҡалаһынан тыш, Грузия, Ҡаҙағстан, Үзбәкстан, Монгология, Испания, Болгария артистарының сығыштары көтөлә.
Жюри рәйесе - Башҡортостандың халыҡ артисы, халыҡ-ара конкурстар лауреаты Асҡар Абдразаҡов. Сығыштарҙы Рәсәйҙең күренекле мәҙәниәт һәм сәнғәт эшмәкәрҙәре баһалай. Улар —Башҡорт дәүләт опера һәм балет театры төп дирижеры Артем Макаров,  Мария театрының йәш опера йырсылары академияһы етәксеһе Лариса Гергиева, Елена Образцованың Халыҡ-ара музыка академияһы директоры Елена Макарова, Өфө сәнғәт институтының вокал сәнғәте кафедраһы мөдире, профессор Фәрзәнә Сәғитова, Ҡаҙаҡстандың атҡаҙанған эшмәкәре, “Астана Опера” дәүләт опера һм балет театрының солисткаһы Жупар Габдуллина, Азербайджандың атҡаҙанған артисткаһы Сабина Асадова.
Бәйгенең ойоштороусылары: Башҡортостан Республикаһының Мәҙәниәт министрлығы, Рәсәй театрҙар эшмәкәрҙәре һәм  Башҡорт дәүләт опера һәм балет театры, конкурстың партнеры- Заһир Исмәғилев исемендәге Өфө дәүләт сәнғәт институты.
 ","
	Йома, 14 сентябрь 2018",Яңылыҡтар,Na
https://kulturarb.ru/ba/news/өfөlә-chizhov-sauҙәgәreneң-jortonda-asyҡ-ishektәr-kөnө-үtte, Өфөлә Чижов сауҙәгәренең йортонда Асыҡ ишектәр көнө үтте ,Na,"

13 сентябрҙә Өфөлә, Зәки Вәлиди исемендәге Милли китапхананың икенсе корпусында Чижов сауҙәгәренең йортонда Асыҡ ишектәр көнө ойошторолдо. Экскурсияла һәр теләгән кеше ҡатнаша алды. 
Сара барышында, биналар һәм бүлектәр буйынса экскурсия, испан һәм француз телдәре буйынса асыҡ дәрестәр, китап һәм фото күргәҙмәләр, презентациялар уҙғарылды.
 
 ","
	Йома, 14 сентябрь 2018",Яңылыҡтар,Na
https://kulturarb.ru/ba/news/stәrletamaҡ-bashҡort-drama-teatry-respublikanyң-һәm-bashҡort-teatrynyң-100-jyllyғyna-arnap-buranғolov-ashҡaҙar-spektaklen-tәҡdim-itәsәk, Стәрлетамаҡ башҡорт драма театры «Буранғолов. Ашҡаҙар» спектаклен тәҡдим итәсәк ,Na,"

Стәрлетамаҡ башҡорт драма театры республиканың һәм башҡорт театрының 100 йыллығына арнап «Буранғолов. Ашҡаҙар» спектаклен тәҡдим итәсәк. Әлеге ваҡытта Стәрлетамаҡ башҡорт драма театры «Буранғолов. Ашҡаҙар» спектакле өҫтөндә эшләй. Яңы ҡуйылышта тотош труппа ҡатнаша.
Тәҡдим ителәсәк  сәхнә әҫәре театрҙың, республиканың 100 йыллығына һәм башҡорт әҙәбиәте классигы, шағир, драматург һәм фольклорсы Мөхәмәтша Буранғоловтың 130 йыллығына арналған.
Спектаклдең жанры музыкаль драма. Спектакль өҫтөндә балетмейстер Сулпан Асҡарова, композитор Илшат Яхин, рәссам Лилиә Сөләймәнова эшләй. 
Төп ролдәрҙә — Резеда Әмәкәсова һәм Илфир Баймырҙин, Буранғолов ролен Рафиҡ Хәсәнов уйнай.

 ","
	Йома, 14 сентябрь 2018",Яңылыҡтар,Na
https://kulturarb.ru/ba/news/shaғir-һәm-zhurnalist-rim-iҙiәtullin-vafat-buldy, Шағир һәм журналист Рим Иҙиәтуллин вафат булды ,Na,Na,"
	Йома, 14 сентябрь 2018",Яңылыҡтар,Na
https://kulturarb.ru/ba/news/bөgөn-bashҡortostan-tarihi-bittәre-festival-marafon-siktәrendә-blagoveshhensk-rajony-prezentaciyalana," Бөгөн ""Башҡортостан тарихи биттәре"" фестиваль-марафон сиктәрендә Благовещенск районы презентациялана  ",Na,"

Республикала “Башҡортостан тарихы биттәре” тигән республика фестиваль-марафоны дауам итә. Бөгөн, 13 сентябрҙә  Хөсәйен Әхмәтов исемендәге Башҡорт дәүләт филармонияһында Башҡортостан Республикаһы ойошторолоуға 100 йыл тулыуға арналған ""Башҡортостан тарихи биттәре"" муниципаль берәмектәр араһында халыҡ ижады фестиваль-марафон сиктәрендә Благовещенск районы сығыш яһай.
Благовещенск районында тыуып үҫкән, тамырҙары ошо районға барып тоташҡан һәр милләт вәкилдәрен осрашыуға саҡырабыҙ.
Башҡорт дәүләт филармонияһы сәхнәһендә райондың иң яҡшы ижади коллективтары сығыш яһаясаҡ, фойела милли ризыҡтар һәм сувенирҙар, сәнәғәт ойошмалары тауарҙары күргәҙмәһе, Благоварҙың данлы үткәне һәм бөгөнгөһөнә арналған экспозиция тәҡдим ителәсәк.
Сараға рәхим итегеҙ, башлана 18.00 сәғәттә, инеү бушлай.

 ","
	Кесе йома, 13 сентябрь 2018",Яңылыҡтар,Na
https://kulturarb.ru/ba/news/ҡatyndar-trilogiyaһy-avtory-gөlnur-yaҡupova-salauat-yulaev-ordeny-menәn-bүlәklәnde, «Ҡатындар» трилогияһы авторы Гөлнур Яҡупова Салауат Юлаев ордены менән бүләкләнде ,Na,"

Республика Башлығы Рөстәм Хәмитов күренекле  яҙыусы, «Ҡатындар» трилогияһы авторы Гөлнур Яҡупованы Салауат Юлаев ордены менән бүләкләне. 
Гөлнур Яҡупова – билдәле прозаик, публицист, йәмәғәт эшмәкәре. Ярты быуаттан ашыулыҡ хеҙмәт, ижади эшмәкәрлеген башҡорт журналистикаһын үҫтереүгә бағышланы, милли әҙәбиәтебеҙҙе сағыу әҫәрҙәр менән байытты.
 «Ҡатындар» исемле трилогия: ""Ҡыҙ бала"",""Бер һөйгәнем өсөн"",""Кесе йыһан - Оло йыһан"" романдарынан тора.Трилогияһында яҙыусы ҡатын-ҡыҙҙар тормошон тотош ил-ҡәүем, ил яҙмышы, үҙе йәшәгән мәле һәм боронғо тарихтарға ялғап, сикһеҙ Йыһан менән бәйләндереп, фәлсәфәүи тәрән һығымталар яһаған. 
""Ҡатындар"" трилогияһы - илебеҙҙең, халҡыбыҙҙың, уның айырым вәкилдәренең ХХ быуаттағы үткән юлын, ХХI быуатҡа аяҡ баҫҡандағы сағыу тормошон эҙмә-эҙлекле күрһәтә алған, эпик һулышлы әҙәби панорамаға әйләнгән әҫәр. Трилогияның теле - зауыҡлы, нәфис, ситуацияға ярашлы, сюжет һыҙығына урынлы. Ул китап уҡыусыларҙа яҡтылыҡ, сафлыҡ, матурлыҡ тыуҙырыусы, юғары зауыҡ тәрбиәләүсе тел.
 Гөлнур Яҡупованың китабы тормошсан, ҙур ышандырыу көсөнә эйә, сөнки унда энциклопедик характерҙағы көнкүреш, сәнғәт, мөхәббәт, сәйәси, хәрби, мәғариф, медицина, география,тарих, экология һәм башҡа өлкәләргә ҡараған материалдар китап геройҙарының тормош картиналары менән органик бәйләнештә бирелгән. Шулай уҡ был трилогияла үҙҙәре айырым хикәйәттәр, повестар булырлыҡ тарихтар һүрәтләнгән. Көнкүрештең атрибуттары яҙыусы әҫәрендә бөтә илдең, халыҡтың нисек йәшәүен күрһәтеүсе әҫәр. Ул атрибуттар әҫәрҙе байытып, яҙыусының маһирлығын дәлилләүсе бер күренеш булып тора.
Гөлнур Яҡупова уҡыусыларҙың ҙур һөйөүен яулаған мауыҡтырғыс хикәйәләү оҫтаһы, хис һәм аҡыл эйәһе. Уның был тормошсан, халыҡсан трилогияһы ҡуйы һутлы, матур, шуға күрә уны Башҡортостанда ғына түгел, ә унан ситтәге төбәктәрҙә йәшәгән милләттәштәребеҙ, күрше Татарстан халҡы ла уҡыған һайын йышыраҡ уҡыйҙар, яҙыусыны был трилогияның дауамын яҙыуҙы һорайҙар.
 
 ","
	Кесе йома, 13 сентябрь 2018",Яңылыҡтар,Na
https://kulturarb.ru/ba/news/tiҙҙәn-mishkә-rajonynda-tarihi-mәҙәni-үҙәk-asylasaҡ, Тиҙҙән Мишкә районында тарихи-мәҙәни үҙәк асыласаҡ        ,Na,"

Башҡортостан республикаһының 100 йыллығына   Мишкә районында  тарихи-мәҙәни үҙәк асыласаҡ.       
Әлеге ваҡытта проектлау эштәре бара, төҙөүселәр ноябрҙә бинаны реконструкциялауға тотонмаҡсы. Район үҙәгендәге кинотеатр 1988 йылда төҙөлгән. План буйынса, бер йыл эсендә иҫке бина урынына марий тарихи-мәҙәни үҙәген булдырыу күҙаллана, тиҙәр мишкәселәр.
Төҙөкләндереү сараларына бюджеттан 53 миллион һум аҡса бүленгән. Урында йәшәүселәр өсөн күп функциялы зал, интерактив музей, марий халҡы тарихын сағылдырған бүлмә, сувенир һәм милли музыка ҡоралдары эшләү буйынса оҫтахана асыу ҡаралған.
 Үҙәктә райондың ижади коллективтарына шөғөлләнеү өсөн дә мөмкинлектәр булдырыласаҡ. Яңы объект төрлө милләт халҡын бер урынға йыйып, күләмле саралар уҙғарыу мөмкинлеген бирер, тип көтөлә.
 ","
	Кесе йома, 13 сентябрь 2018",Яңылыҡтар,Na
https://kulturarb.ru/ba/news/өfөlә-shalyapin-kisәlәre-uҙa, Өфөлә Шаляпин кисәләре уҙа ,Na,"

13-25 сентябрҙә опера сәнғәтенең 16-сы халыҡ-ара фестивале Башҡорт дәүләт опера һәм балет театры сәхнәһендә уҙасаҡ. Мәҙәни форум Шарль Гуноның ""Фауст"" операһы менән асыла. Тамашаны сәхнәгә ҡуйыусы дирежер — ""Алтын битлек"" Рәсәй театраль премияһы лауреаты, Башҡортостандың атҡаҙанған артисы Артем Макаров, ҡуйыусы-режиссеры Георгий Исаакян.
Фестиваль сиктәрендә Федор Шаляпин исемендәге 2-cе халыҡ-ара вокалистар конкурсы ла уҙасаҡ. Конкурс йәш таланттарҙы һәм башҡарыусыларҙы асыҡлауҙы, вокал сәнғәтен популярлаштырыуҙы маҡсат итеп ҡуя. Ҡырҡ биштән ашыу конкурсант опера сәнғәтен башҡарыу оҫталығында көс һанашыр тип көтөлә.
Ҡатнашыусыларҙың георафияһы ла бай: Рәсәй, Грузия, Ҡаҙағстан, Үзбәкстан, Монголия, Испания, Болгария илдәренән һәм илебеҙҙең 12 ҡалаһынан. Конкурсанттарҙы Асҡар Абдразаҡов рәйеслегендәге абруйлы жюри баһалаясаҡ.
 ","
	Кесе йома, 13 сентябрь 2018",Яңылыҡтар,Na
https://kulturarb.ru/ba/news/respublika-teatrҙar-tөnө-bөtә-rәsәj-mәҙәniәt-akciyaһy-үtte, Республикала “Театрҙар төнө”  Бөтә Рәсәй мәҙәниәт акцияһы үтте ,Na,"

Мәжит Ғафури исемендәге Башҡорт академия драма театры   тамашасыларҙы билдәле сәхнә йондоҙҙары менән бергә кескәй артистар ҙа ҡаршы алды. Тирә-йүн шат тауыштарҙан, йыр-моңдан яңғырап торҙо.  Ойоштороусылар әйтеүенсә, театрға һөйөүҙе бала саҡтан һалыу мотлаҡ. Сәхнәлә әкиәт персронаждары ла, кино геройҙары ла бар. Ижади коллектив быйылғы театр төнөнә бик үҙенсәлекле программа әҙерләгән.
Театрҙың фойеһы кино төшөрөү майҙанын хәтерләтә, бында төрлө йылдарҙа төшөрөлгән фильмдарҙан өҙөктәр күрһәтелде. Ошонда уҡ режиссура буйынса оҫталыҡ дәресе лә ойошторолдо.  Артистар әйтеүенсә, кинола төшөү менән театрҙа уйнауҙың айырмаһы бар, әммә артыҡ ҙур түгел, икеһендә лә бар ваҡиғаларҙы йөрәгең, күңелеү аша үткәреү мотлаҡ.
Мостай Кәрим исемендәге Милли йәштәр тетры тамашасыларға  рус һәм башҡорт телендә, бер юлы ике спектакль тәҡдим итте. Был тамашалар сәхнәлә йөҙ тапҡырҙан ашыу уйналған, әммә уларҙы көтөп алыусылар күп.
Өфөнөң башҡа театрҙарында ла тамашасыларға бай йөкмәткеле, сағыу программалар күрһәтелде, театрлаштырлған тамаша менән спектаклдәр бергә үрелеп барҙы. 
 ","
	Кесе йома, 13 сентябрь 2018",Яңылыҡтар,Na
https://kulturarb.ru/ba/news/mkәrim-isemendәge-milli-jәshtәr-teatry-teatr-tөnөnә-ҡunaҡҡa-kөtә," М.Кәрим исемендәге Милли йәштәр театры ""Театр төнө""нә ҡунаҡҡа көтә ",Na,"

Башҡортостан Республикаһының М.Кәрим исемендәге Милли йәштәр театры 12 сентябрҙә ""Театр төнө""нә ҡунаҡҡа көтә.
 19.00 сәғәттә театрҙың Ҙур залында Григорий Горин пьесаһы буйынса ҡуйылған ""Чума на оба ваши дома"" (16+) күрһәтеләсәк. Был тамаша сәхнәлә 125-се тапҡыр уйналасаҡ.
 19.00 сәғәттә театрҙың Бәләкәй залында Т.Миңнулин пьесаһы буйынса ""Диләфрүзгә дүрт кейәү"" (12+) спектакле ҡуйыласаҡ. Артистар был пьеса менән сәхнәгә 135-се тапҡыр сығасаҡ.
 20.00 сәғәттә 1-се Репетициялар залында Башҡортостан Республикаһының Халыҡ артисы Ольга Мусина режиссура буйынса оҫталыҡ дәресе үткәрәсәк.
 Спектаклдәргә инеү билеттар буйынса, оҫталыҡ дәресенә – саҡырыу менән. Билеттарҙы һәм саҡырыуҙы театр кассаһында алып була, телефоны 286-59-05.
 Милли йәштәр театрының тағы ла бер акцияһы: 12 һәм 13 сентябрҙә бөтә спектаклдәргә билеттарҙы ярты хаҡҡа алып була.
 ","
	Шаршамбы, 12 сентябрь 2018",Яңылыҡтар,Na
https://kulturarb.ru/ba/news/әbjәlil-rajonynyң-milәsh-halyҡ-folklor-ansamble-ҡazandan-gran-pri-menәn-ҡajtty, Әбйәлил районының «Миләш» халыҡ фольклор ансамбле Ҡазандан гран-при менән ҡайтты ,Na,"

Әбйәлил районының «Миләш» халыҡ фольклор ансамбле сағыу сығыштары менән Ҡазан тамашасыларын әсир итте. Рәсәй халыҡтарының милли әҙәбиәте фестиваленең «Мәҙәниәт биҙәктәре» тип аталған мәҙәни өлөшөндә Башҡортостан Республикаһы исеменән сығыш яһау бурысын йөкмәткән мәртәбәле сараға саҡырыуҙы коллектив ихлас ҡабул итә. 
Сәләмәтлек хәле буйынса алыҫ юлға сыға алмаһа ла, ансамбль етәксеһе, Башҡортостандың атҡаҙанған мәҙәниәт  хеҙмәткәре Радмир Солтанбаев сығышты әҙерләп, шымартып, етәкселек дилбегәһен хәләле — шулай уҡ сәнғәт эшмәкәре Миңлегөл Бәхтинур ҡыҙына тапшырып, апайҙарға хәйерле сәфәр теләп оҙатып ҡала. 
 Татарстанда бер юлы өсләтә байрамға барып төшә яҡташтарыбыҙ. Рәсәй кимәлендәге ҙур сара республика һәм ҡала көнөнә лә тура килә. Фестивалдә илдең 26 төбәгенән 40-тан ашыу тел вәкиле ҡатнаша. «Ҡазан» ғаилә үҙәге янындағы әҙәби сатырҙарҙа милли телдәрҙә яҙыусы авторҙар үҙҙәренең ижад күргәҙмәләрен тәҡдим итә, мастер-кластар, интерактив уйындар, лекциялар ойоштора. Ижад ҡаҙаны ҡайнап торған майҙандағы ике сәхнәлә шулай уҡ төрлө милләт халыҡтарының сығыштарынан үрелгән концерттар гөрләй. 
«Миләш» халыҡ фольклор ансамбленә байрамдың хөрмәтле ҡунаҡтарын — Татарстан Республикаһы Президенты Рөстәм Миңнеханов етәкселегендәге делегацияны ҡаршы алыу мәртәбәһе тейә. Төп сәхнәләге тамашаны асыу ҙа «Миләш»тәр өлөшөнә яҙа. Яҡташтарыбыҙ татар, урыҫ, дағ, ҡалмыҡ, яҡут, сиған халыҡ ансамблдәре араһында лайыҡлы сығыш яһай. Миңлегөл Солтанбаева ҡыл-ҡумыҙҙа башҡорт халыҡ йыры «Элмәлек»те уйнай, сәләмләү һүҙен тел оҫтаһы, сәсәниә Мәүҙиға Баймөхмәтова әйтә. Ғәлиә Фәттәхова халҡыбыҙҙың ауыҙ-тел ижады өлгөләре аша  бай, тәрән аҡыллы, яғымлы телебеҙ менән таныштыра. Сағыу кейемдәре, дәртле таҡмаҡтары, ойотоп баҫып бейеүҙәре менән тамашасы күңелен яулаған Башҡортостан ҡунаҡтарын  йылы алҡыштар менән оҙаталар.
Татарстандың халыҡ артистарынан, сәнғәт белгестәренән торған жюри «Миләш» ансамбленең сығышын юғары баһалай, коллектив гала-концертта ҡатнашыу хоҡуғына лайыҡ була. Конкурсҡа йомғаҡ яһала. Яҡташтарыбыҙ фестивалдең иң юғары наградаһы — гран-прины ала һәм еңеүсе булараҡ, йәнә сәхнәгә сығып,  фестивалде яба. Ғөмүмән, Ҡазан ҡалаһы күңелдәрҙә фәҡәт яҡты хәтирәләр генә ҡалдырҙы. Рухыбыҙ үҫте, күңелебеҙ байыны, тағы ла дәртләнеберәк ижад итергә илһамландыҡ. Татар ҡәрҙәштәребеҙ беҙҙе бик йылы ҡабул итте. Ҡазандың иҫтәлекле, матур урындарын күреү форсаты ла тейҙе. Бер көнөбөҙ ҡала буйлап экскурсияға бағышланды, ти «Миләш» халыҡ фольклор ансамбле апайҙары.

 ","
	Шаршамбы, 12 сентябрь 2018",Яңылыҡтар,Na
https://kulturarb.ru/ba/news/bөgөn-bashҡort-akademiya-drama-teatrynda-үtәsәk-teatrҙar-tөnө-saraһyna-rәhim-itegeҙ, Бөгөн Башҡорт академия драма театрында  үтәсәк “Театрҙар төнө” сараһына рәхим итегеҙ! ,Na,"

Бөгөн, 12 сентябрҙә Мәжит Ғафури исемендәге Башҡорт академия драма театрында  “Театрҙар төнө” сараһы уҙасаҡ.
Театр алды майҙанында 18.30 сәғәттә Руслан Хайсаров үҙ командаһы менән тамашасыларыбыҙға ҡыҙыҡлы һәм дәртле уйындар тәҡдим итәсәк.
Төп саралар театр фойеһында 19.15 сәғәттә башлана. Театрҙың беренсе ҡатында тамашасыларҙы композитор Урал Иҙелбаев етәкселегендә театр оркестры ҡаршы аласаҡ.
Ә инде театрҙың 2-се ҡатында тамашасылар “Башҡортостан” киностудияһы үткәргән кастингта ҡатнаша аласаҡ. “Театр төнө- 2018!” проектының  был өлөшөн  актер Урал Әминов алып бара. Уның һөйләүе буйынса, теләгән һәр кем костюмдар кейеп, грим һалып үҙен киноактер ролендә һынап ҡарай аласаҡ.
Шулай уҡ, «Салауат Юлаев» хоккей клубы фанаттары - актерҙары Айҙар Шәмсетдинов һәм Илдар Ғүмәров һеҙҙе “Театрса хоккей”ҙа (“Vedro Challenge”) көтөп ҡала.
Тамашасыларҙы театрҙың Көрән залында (3-сө ҡатта) билдәле кинорежиссер Булат Йосопов көтөп ҡала. Ул унда мастер-класс  үткәрәсәк. Шулай уҡ, театрыбыҙҙа оҙаҡ йылдар рәссам-бутафор булып эшләгән талант эйәһе Анатолий Жучковтың мауыҡтырғыс күргәҙмәһе уҙасаҡ.
Был төндө тамашасыларыбыҙ өсөн фотозона ойошторола – унда тамашасы үҙ яратҡан артисы менән фотоға төшә аласаҡ, һуңынан интернет киңлектәрендә фотолар һалғанда #башдрам, #башдрамдыяратам, #башдрамвлицах  һәм башҡа хэштегтарын ҡуйырға онотмағыҙ, ул фотолар мотлаҡ беҙҙең төркөмдәрҙә урын аласаҡ.
Театр һәм артистар хаҡында төрлө мәрәкәләр һәм дә ҡыҙыҡлы хәлдәр тыңларға теләйһегеҙме? Улайһа театр буфетына рәхим итегеҙ. Башҡорт байҙары булып кейенгән актерҙар Ирек Булатов, Илсур Байымов, Хәҡим Мортазин һәм Юнир Ҡоланбаев һеҙҙе “Ҡунаҡ ашы”на көтә. Улар һеҙгә ҡыҙыҡлы хәлдәр һөйләрҙәр, төрлө йырҙар йырларҙар һәм әлбиттә ҡурайҙа ла уйнарҙар. Тамашасылар өсөн буфет үҙенсәлекле меню әҙерләгән: унда “Ғафаровса котлеттар”, “Ирсаева териякиялары”, “Бөҙрә Хайсарчик” тортын һатып ала алаһығыҙ.
20.00 сәғәттә - театрлаштырылған тамаша. Программала - фильмдарҙан һәм спектаклдәрҙән өҙөктәр, һеҙҙең яратып  тыңлаған йырҙар. Ә театрлаштырылған тамашанан һуң беҙҙең “Театр төнө” проектының партнеры - ""Башҡортостан"" киностудияһы тамашасыларға беҙҙең актерҙар ҡатнашлығындағы ҡыҫҡа метражлы фильмдар күрһәтәсәк.
Театр музейында викторина үтәсәк, ә дүртенсе ҡатта урынлашҡан  кулуарҙа Башҡортостандың халыҡ артисткаһы һәм Рәсәйҙең атҡаҙанған артисткаһы Эльвира Юнусова артистар һәм тамашасылар менән бергә яңы пьеса уҡыясаҡ.
Нисек инде “Театр төнө” спектаклһеҙ үтһен? 22.00 сәғәттә театрҙың  бәләкәй залында Туфан Миңнуллин пьесаһы буйынса “Эҙләнем, бәғерем, һине” спектакле күрһәтеләсәк.
 ","
	Шаршамбы, 12 сентябрь 2018",Яңылыҡтар,Na
https://kulturarb.ru/ba/news/bөgөn-bashҡortostandyң-milli-muzejynda-sovet-zamany-mәktәbe-turaһynda-kүrgәҙmә-үҙ-ishektәren-asa, Бөгөн Башҡортостандың Милли музейында совет заманы мәктәбе тураһында күргәҙмә үҙ ишектәрен аса ,Na,"

Бөгөн, 12 сентябрҙә, Башҡортостандың Милли музейында совет заманы мәктәбе тураһында «Мөғжизәле мәктәп йылдары!» исемле  күргәҙмә үҙ ишектәрен аса. 
Күргәҙмәлә тарихи документтар һәм фотоһүрәттәр, шулай уҡ совет мәктәбе атрибуттары: дәреслектәр, дәфтәрҙәр, яҙыу дәфтәрҙәре, көндәлектәр, ҡауырһынлы ручкалар, формалар, портфелдәр менән танышырға мөмкин. 
Күргәҙмә залында XX быуаттың икенсе яртыһындағы фарфор һындар һәм открыткаларҙың һирәк осрай торған коллекциялары тәҡдим ителгән.
 ","
	Шаршамбы, 12 сентябрь 2018",Яңылыҡтар,Na
https://kulturarb.ru/ba/news/arғymaҡ-tөrkөmө-ҡyrғyҙstanda-kүsmә-halyҡtar-donyaһynan-eңeү-menәn-ҡajtty, «Арғымаҡ» төркөмө «Күсмә халыҡтар донъяһы»нан еңеү менән ҡайтты ,Na,"

Башҡортостандың «Арғымаҡ» этно-рок төркөмө Ҡырғыҙстанда «Күсмә халыҡтар донъяһы»нда еңеү яуланы, «этнохит»  номинацияһында диплом менән бүләкләнде.
Алдан хәбәр итеүебеҙсә, «Күсмә халыҡтар донъяһы» халыҡ-ара этномәҙәни фестивале III Бөтә донъя күсмә халыҡтары уйындары сиктәрендә уҙғарылды.
«Арғымаҡ» төркөмө «Алпамыша», «Ҡара юрға», «Байыҡ» композициялары менән сығыш яһап, барыһын да хайран ҡалдырҙы.  
«Этнохит» сараһында фольклор-этнографик ансамблдәр, инструменталь музыка һәм халыҡ йырын башҡарыусылар, шулай уҡ эстрада йырсылары сығыш яһаған.  
 ","
	Шишәмбе, 11 сентябрь 2018",Яңылыҡтар,Na
https://kulturarb.ru/ba/news/bashҡort-dәүlәt-hudozhestvo-muzejynda-francuz-һәm-rus-һynly-sәnғәteneң-19-20-byuattarҙaғy-kүrgәҙmәһe-asyldy, Башҡорт дәүләт художество музейында француз һәм рус һынлы сәнғәтенең 19-20 быуаттарҙағы күргәҙмәһе асылды ,Na,"

Күптән түгел Михаил Нестеров исемендәге Башҡорт дәүләт художество музейында француз һәм рус һынлы сәнғәтенең 19-20 быуаттарҙағы күргәҙмәһе асылды. Экспозицияла билдәле Мәскәү коллекционеры Инна Баженова фондында һаҡланған биш тиҫтәгә яҡын картина урын алған. 
Был эштәр тәүге тапҡыр халыҡҡа ике йыл элек илдең баш ҡалаһында тәҡдим ителгән. Өфөгә уның икенсе варианты, йәғни ыҡсым һәм алып йөрөүгә уңайлы әҫәрҙәре генә килтерелгән. Донъя кимәлендәге рәссамдарҙың эштәрен бергә туплаған күргәҙмә сәнғәт өлкәһендәге интернациональ бәйләнештәргә арнала. Сағыу картиналар менән 31 октябргә тиклем танышырға мөмкин.
 ","
	Шишәмбе, 11 сентябрь 2018",Яңылыҡтар,Na
https://kulturarb.ru/ba/news/өfөlә-niyaz-mәzhitov-iҫtәlegenә-boronғo-өfө-tarihi-festivale-uҙғaryla, Өфөлә Нияз Мәжитов иҫтәлегенә «Боронғо Өфө» тарихи фестивале уҙғарыла ,Na,"

«Башинформ» мәғлүмәт агентлығы хәбәр итеүенсә,  Өфөлә тәүге тапҡыр билдәле археолог Нияз Мәжитов иҫтәлегенә арналған «Боронғо Өфө» тарихи фестивале уҙғарыла.
14 сентябрҙә көндөҙгө сәғәт 2-лә «Боронғо Өфө» Республика тарихи-мәҙәни музей-ҡурсаулығы өфөләрҙе һәм баш ҡала ҡунаҡтарын С. Т. Аксаков исемендәге мәҙәниәт һәм ял баҡсаһына саҡыра.
Ҡатнашыу өсөн Көньяҡ Уралдың иртә Урта быуат осоро костюмын тарихи реконструкциялау менән шөғөлләнгән кешеләр һәм клубтар саҡырыла. Фестивалдә юғары уҡыу йорттары студенттары араһында Өфө биләмәһендә урынлашҡан археология ҡомартҡыларын популярлаштырыуға һәм белемде арттырыуға йүнәлтелгән квест үткәреү ҡаралған.
5-7 класс уҡыусылары араһында тарихҡа, төрлө осорҙа табылған археология ҡомартҡыларына һәм артефакттарға арналған һүрәттәр конкурсы ойошторола.
Фестиваль программаһында реконструкторҙар клубтарының сығышы, көршәкселәр, тимерселәр, ювелирҙар кеүек урта быуат һөнәрҙәре өлкәһендәге белгестәрҙең оҫталыҡ кластары, «Боронғо Өфө» музей ҡурсаулығының археологик табылдыҡтары, Башҡортостан Милли музейының күсмә күргәҙмәләре, Өфө артистары ҡатнашлығында концерт ҡаралған.
 
 ","
	Шишәмбе, 11 сентябрь 2018",Яңылыҡтар,Na
https://kulturarb.ru/ba/news/өfөlә-iҙel-halyҡ-ara-bashҡort-һәm-tatar-jyry-festival-konkursy-uҙғaryla, Өфөлә «Иҙел» халыҡ-ара башҡорт һәм татар йыры фестиваль-конкурсы уҙғарыла  ,Na,"

Ағымдағы йылдың  16-17 ноябрендә Өфөлә, Башҡортостан» дәүләт концерт залында «Иҙел» халыҡ-ара башҡорт һәм татар йыры фестиваль-конкурсы үтәсәк. 
«Иҙел» фестивале «Милләт-ара татыулыҡты нығытыу йылы» тип иғлан ителгән 2011 йылда ойошторола. Сараның төп маҡсаты – Башҡортостандың һәм Татарстандың профессиональ халыҡ һәм академик вокал сәнғәтен һәм мәҙәни хеҙмәттәшлекте үҫтереү.
Конкурста ҡатнашыуға Рәсәй төбәктәренән һәм башҡа илдәрҙән йырҙарҙы башҡорт һәм татар телдәрендә башҡарыусы урта махсус һәм юғары уҡыу йорттарының ижади бүлектәре студенттары һәм тамамлаусылары, шулай уҡ вокал һәм вокал-музыка ҡоралдары ансамблдәре саҡырыла.
Ҡатнашыусыларҙың йәше йәшәү урынына һәм гражданлығына ҡарамаҫтан 16-35 йәш (7-15 йәштәрҙәге балалар номинацияларында ҡатнашыусыларҙы иҫәпкә алмағанда).
Конкурс киләһе номинацияларҙа уҙғарыла: «Башҡорт халыҡ йыры (оҙон көй)», йә иһә «Татар халыҡ йыры (оҙон көй)»; башҡорт профессиональ композиторының эстрада йыры (йәки эстрадалағы халыҡ йыры), йә иһә татар профессиональ композиторының эстрада йыры (йәки эстрадалағы халыҡ йыры) һәм башҡорт һәм татар профессиональ композиторының академик йыры.
Ғаризалар 6 ноябргә тиклем Этот адрес электронной почты защищён от спам-ботов. У вас должен быть включен JavaScript для просмотра. электрон почтаһына ҡабул ителә.
Фестиваль тураһында тулыһынса мәғлүмәт һәм ҡатнашыусы анкетаһы рәсми сайтта күрһәтелгән.
 ","
	Шишәмбе, 11 сентябрь 2018",Яңылыҡтар,Na
https://kulturarb.ru/ba/news/bally-tirәkle-baltirәk-spektakle-kolyada-plays-festivalendә-ҡatnasha-2," «Баллы, тирәкле Балтирәк» спектакле «Коляда-Plays» фестивалендә ҡатнаша  ",Na,"

5-15 ноябрҙә  Екатеринбурга «Коляда-Plays» халыҡ-ара заманса драматургия фестивале уҙасаҡ. Мәжит Ғафури исемендәге Башҡорт академия драма театры йәнә Екатеринбург ҡалаһына юллана.
 Был юлы Ангиза Ишбулдинаның пьесаһы буйынса «Баллы, тирәкле Балтирәк» спектакле «КОЛЯДА-PLAYS» ХII Халыҡ-ара театр фестивалендә ҡатнашасаҡ. Спектаклдең режиссеры – Башҡортостандың халыҡ артисы Алмас Әмиров. Быйылғы фестиваль афишаһында - утыҙ ете сәхнә әҫәре. Беҙҙең спектакль Екатеринбургтың «Щелкунчик» балет театрында 10 ноябрь көнө күрһәтеләсәк.
Ангиза Ишбулдинаның лирик комедияһы тәүгә тамашасы хөкөмөнә быйыл яҙ тәҡдим ителгәйне. 
Мәғлүмәт өсөн: Мәжит Ғафури исемендәге Башҡорт академия драма театры 2016 йылда «КОЛЯДА-PLAYS» Х Халыҡ-ара театр фестивалендә ҡатнашты. Актер Руслан Хайсаров йәш драматург  Ярослава Пулиновичтың пьесаһы буйынса ҡуйылған «Йәнем, иртәгә яңы көн тыуыр» спектаклендәге Альберт роле өсөн «Иң яҡшы ир-егет роле» номинацияһында еңеүсе булды. Шулай уҡ, 2017 йылда «КОЛЯДА-PLAYS» ХI Халыҡ-ара театр фестивалендә «Хыялға ҡаршы» спектаклен күрһәттек. Илсур Ҡаҙаҡбаев «Иң яҡшы режиссер эше» номинацияһында призға лайыҡ булды.

 ","
	Шишәмбе, 11 сентябрь 2018",Яңылыҡтар,Na
https://kulturarb.ru/ba/news/bөgөn-bashҡortostan-tarihi-bittәre-festival-marafon-siktәrendә-blagovar-rajony-prezentaciyalana," Бөгөн ""Башҡортостан тарихи биттәре"" фестиваль-марафон сиктәрендә Благовар районы презентациялана ",Na,"

Республикала “Башҡортостан тарихы биттәре” тигән республика фестиваль-марафоны дауам итә. Бөгөн, 7 сентябрҙә  Хөсәйен Әхмәтов исемендәге Башҡорт дәүләт филармонияһында Башҡортостан Республикаһы ойошторолоуға 100 йыл тулыуға арналған ""Башҡортостан тарихи биттәре"" муниципаль берәмектәр араһында халыҡ ижады фестиваль-марафон сиктәрендә Благовар районы сығыш яһай.
Благовар районында тыуып үҫкән, тамырҙары ошо районға барып тоташҡан һәр милләт вәкилдәрен осрашыуға саҡырабыҙ.
Башҡорт дәүләт филармонияһы сәхнәһендә райондың иң яҡшы ижади коллективтары сығыш яһаясаҡ, фойела милли ризыҡтар һәм сувенирҙар, сәнәғәт ойошмалары тауарҙары күргәҙмәһе, Благоварҙың данлы үткәне һәм бөгөнгөһөнә арналған экспозиция тәҡдим ителәсәк.
Сараға рәхим итегеҙ, башлана 18.00 сәғәттә, инеү бушлай.
 ","
	Йома, 07 сентябрь 2018",Яңылыҡтар,Na
https://kulturarb.ru/ba/news/fibabich-filmy-tөrkiәneң-adana-ҡalaһynda-halyҡ-ara-kinofestivaldә-ҡatnasha," ""Бабич"" фильмы Төркиәнең Адана ҡалаһында халыҡ-ара кинофестивалдә ҡатнаша ",Na,"

24 сентябрҙә Төркиәнең Адана ҡалаһында халыҡ-ара кинофестиваль асыла. Башҡортостандан билдәле режиссер Булат Йосоповтың “Бабич” фильмы күрһәтелә.
Күренекле башҡорт шағиры Шәйехзада Бабичҡа арналған тарихи фильм Башҡортостан башлығы грантына төшөрөлдө. Был фильм Рәсәйҙең күп кенә кино фестивалдәрендә ҡатнашты.
""Бабич""-башҡорт кинематографияһы тарихында донъя күргән тәүге художество тарихи фильм. Күренекле башҡорт шағиры Шәйехзада Бабичтың тормош һәм ижад юлына арналған яңы кинотаҫма тамашасы алдына үткән быуаттың 1916-1919 йылдарын күҙ алдына баҫтыра.
Фильмдағы бар эпизодтар ҙа тарихи дәлилдәргә, документтарға таянып ижад ителгән. Картина яңы йөҙҙәр, яңы артистар асыуы менән үҙенсәлекле. Милли йәштәр театры актеры Илгиз Таһиров- Шәйехзада Бабич ролен башҡара.
 ","
	Йома, 07 сентябрь 2018",Яңылыҡтар,Na
https://kulturarb.ru/ba/news/kүsmә-halyҡtar-ujyndarynda-bashҡortostan-vәkile-gөlgөnә-bajmyrҙina-ikense-uryn-yaulany, Күсмә халыҡтар уйындарында Башҡортостан вәкиле Гөлгөнә Баймырҙина икенсе урын яуланы ,Na,"

Башинформ» мәғлүмәт агентлығы хәбәр итеүенсә, http://www.bashinform.ru/bash/1206689/ Ҡырғыҙстанда III Бөтә донъя күсмә халыҡтар уйындарында бөркөтсөләр (бөркөт менән һунар итеү) ярышы уҙҙы.
Башҡортостан исеменән фольклорсы, Республика халыҡ ижады үҙәге белгесе Гөлгөнә Баймырҙина сығыш яһаны. АКИpress порталы (Ҡырғыҙстан) хәбәр итеүенсә, Гөлгөнә Уйындарҙа һунар ҡоштарын өйрәтеү һәм улар менән һунар итеү буйынса боронғо һөнәрҙе күрһәткән ир-егет ҡатнашыусылар араһында берҙән-бер ҡатын-ҡыҙ булды.
Ярышта Ҡырғыҙстан, Ҡаҙағстан, Үзбәкстан һәм башҡа илдәрҙең бөркөтсөләре лә үҙҙәренең йыртҡыс ҡоштарын күрһәтте.Ҡағиҙә буйынса, бөркөт тиҙлеккә үҙенең табышын ауларға тейеш ине. Яҡташыбыҙ ярышта икенсе урынды яуланы.
Һунар ҡоштары менән һунар итеү тамырҙары менән боронғо тарихҡа барып тоташа. Элек-электән кешеләр йыртҡыс ҡоштар — шоңҡар, ҡарсыға, ыласын менән һунар иткән. Кешелек цивилизацияһы башында һунарсы өсөн өйрәтелгән  ҡоштан да яҡшыраҡ ярҙамсы булмаған. Ҡулға эйәләштерелгән бөркөттәр көтөүҙе бүреләрҙән һаҡлаған, кейем-һалым һәм ит өсөн йәнлек аулаған. Йыртҡыс ҡошто үҫтереү һәм ауға өйрәтеү ҙур түҙемлек, ныҡышмалылыҡ, киң күңеллелек талап иткән. Беҙҙең көндәрҙә лә, атыу ҡоралы киң таралыуға ҡарамаҫтан, бөркөттәр менән һунар итеү милли спорттың иң популяр төрҙәренең береһе булып тора.
 ","
	Йома, 07 сентябрь 2018",Яңылыҡтар,Na
https://kulturarb.ru/ba/news/өfөlә-vladimir-spivakovtyң-ii-halyҡ-ara-skripkasylar-konkursy-uҙғaryla, Өфөлә Владимир Спиваковтың II халыҡ-ара скрипкасылар конкурсы уҙғарыла ,Na,"

 Бәйге 17 сентябрҙә башлана һәм дүрт көн дауам итә. 21 сентябрҙә Өфөлә Владимир Спиваковтың халыҡ-ара скрипкасылар конкурсының Гала-концерты үтәсәк.Сара «Башҡортостан» дәүләт концерт залында уҙғарыла.
Ойоштороусылар хәбәр итеүенсә, гала-концертта еңеүсегә 1912 йылда итальян оҫтаһы Риккардо Антониацци яһаған уйын ҡоралы тапшырыласаҡ.
Иҫегеҙгә төшөрәбеҙ, Владимир Спиваковтың I скрипкасылар конкурсы еңеүсеһе Даниэль Лозакович 19 быуат оҫтаһы Карло Джузеппе Оддоне (Турин) ҡоралына эйә булғайны.
Әлеге ваҡытта ике йыл элек ойошторолған скрипкасылар конкурсына әҙерлек бара. Һайлап алыу турын 16-26 йәшлек 12 башҡарыусы үткән. Улар — Иссеи Курихара (Япония), Мария Дуэньяс (Испания), Федор Безносиков (Рәсәй), Степан Стариков (Рәсәй), Ким Юджин (Көньяҡ Корея), Софи Рохлин (Израиль), Азат Нурғаянов (Рәсәй), Анна Мильман (Испания), Асия Ғарипова (Рәсәй), Ольга Голомовзюк (Рәсәй), Мерили Леотоотс (Эстония) һәм Деннис Гасанов (Рәсәй).
Конкурсанттарҙың сығышын күренекле скрипкасы Михаилом Копельман етәкселегендәге халыҡ-ара жюри баһалаясаҡ. Жюри составында Владимир Спиваков (Рәсәй), Борис Кушнир (Австрия), Цянь Чжоу (Сингапур), Такаси Симидзу (Япония), Сергей Догадин (Рәсәй) эшләй.
 ","
	Йома, 07 сентябрь 2018",Яңылыҡтар,Na
https://kulturarb.ru/ba/news/fәjzi-ғәskәrov-isemendәge-dәүlәt-akademiya-halyҡ-bejeүҙәren-ansamble-79-sy-yubilej-izhad-miҙgelen-asa, Фәйзи Ғәскәров исемендәге дәүләт академия халыҡ бейеүҙәре ансамбле 79-сы юбилей ижад миҙгелен аса ,Na,"

Фәйзи Ғәскәров исемендәге дәүләт академия халыҡ бейеүҙәрен ансамбле 79-сы юбилей ижад миҙгелен аса. Тамашалар 20 һәм 21 сентябрҙә ансамблдең концерт залында уҙғарыла.
Күренекле балетмейстер, БАССР-ҙың атҡаҙанған мәҙәниәт хеҙмәткәре, Башҡортостан Республикаһының атҡаҙанған сәнғәт эшмәкәре, М. Ғафури исемендәге республика премияһы лауреаты Хашим Мостаевтың легендар бейеүҙәре тәҡдим ителәсәк:”Ирәндек”, «Азамат», «Ҡумыҙ менән бейеү», «Сәскә атыусы ҡурай», «Беләҙектәр сыңы», «Француз яулығы», «Бөрйән ҡыҙҙары», шулай уҡ донъя халыҡтары бейеүҙәре.
Фәйзи Ғәскәров исемендәге дәүләт халыҡ бейеүҙәре ансамбле концерттары күренекле балетмейстер Хашим Мостаевтың 100 йыллығы сиктәрендә уҙғарыла. Шулай уҡ республикабыҙ буйлап гастролдәр ҙә планлаштырылған.
 ","
	Йома, 07 сентябрь 2018",Яңылыҡтар,Na
https://kulturarb.ru/ba/news/byjyl-salauat-yulaev-isemendәge-premiyaғa-nindәj-әҫәrҙәr-dәғүә-itә, Быйыл Салауат Юлаев исемендәге премияға ниндәй әҫәрҙәр дәғүә итә? ,Na,"

2018 йылда Башҡортостан Республикаһының әҙәбиәт, сәнғәт һәм архитектура өлкәһендә Салауат Юлаев исемендәге дәүләт премияларына дәғүә иткән әҫәрҙәр билдәле булды.
1.Әбүзәров Салауат Нәзир улы (Салауат Әбүзәр), Рәсәй һәм Башҡортостан Яҙыусылар союздары ағзаһы. «Ғәмәл дәфтәре: шиғырҙар, поэмалар. — Өфө: Китап, 2017. — 200 бит».
2. Абдуллин Азат Хамат улы, Рәсәй һәм Башҡортостан Яҙыусылар союздары ағзаһы. «Һайланма әҫәрҙәр: пьесалар, повестар, публицистика, хаттар һәм сығыштар. — Өфө: Китап, 2016. — 560 бит».
3. Латипов Ғәбделәхәт Шәрип улы, пенсионер. «Риза булып яҙмышыма: шиғырҙар, поэмалар. — Һамар: Китап, 2012. — 315 бит».
4. Ямалетдинов Мәүлитбай Байгилде улы (Мәүлит Ямалетдин),  Рәсәй һәм Башҡортостан Яҙыусылар союздары ағзаһы. «Һайланма әҫәрҙәр. 1 том: шиғырҙар, поэмалар. — Өфө: Китап, 2013. — 384 бит». «Һайланма әҫәрҙәр. 2 том: повестар һәм хикәйәләр. — Өфө: Китап, 2017. — 552 бит».
5. Исмәғилева Ләйлә Заһир ҡыҙы (композитор), Рәсәй һәм Башҡортостан Композиторҙар союздары ағзаһы, Башҡортостан Композиторҙар союзы рәйесе, Петров Андрей Борисович (ҡуйыусы-хореограф), «Кремль балеты» театрының художество етәксеһе — баш балетмейстеры (Мәскәү). Ике бүлектәге «Арҡайым» балеты, яңы сәхнә редакцияһы.
6. Ғәйзуллин Рәмил Мәүлит улы, Башҡортостандың һәм Рәсәйҙең атҡаҙанған артисы, Х. Әхмәтов исемендәге Башҡорт дәүләт филармонияһында солист-инструменталист (ҡурай). «Оркестрҙар һәм музыка ҡоралдары ансамблдәренең «Урал ауазы» халыҡ-ара конкурс-фестивале» ижади проекты. 2015-2016 йылдарҙа уҙғарылды.
7. Йыһанов Рәшит Рәхим улы, Башҡортостан һәм Рәсәй Композиторҙар союздары ағзаһы,  ур симфоник оркестр өсөн «Симфония № 8 «Салават» Ор. 75 — «Башҡортостан» нәшриәт музыка үҙәге, 2017. — 109 бит.
8. Арыҫланов Рифҡәт Мөхәммәт улы, Башҡортостан һәм Рәсәй Рәссамдар союздары ағзаһы, һынлы сәнғәт өлкәһендә «Салауат күпере» ижади проекты: З.Исмәғлиев һәм Л.Степановтың «Сыңрау торна» балетына сценография (яңы сценографик версияһы — 2017 йыл); — З.Исмәғилевтың «Салауат Юлаев» операһына сценография (операның яңы версияһы — 2016 йыл); — «Сағылыш» циклынан художестволы әҫәрҙәр (һынлы сәнғәт), күргәҙмә 2017 йылда уҙҙы.
Комиссия ойошмаларға, уҡыу йорттарына, ижади йәмәғәтселеккә ошо әҫәрҙәрҙе тикшереүҙә ҡатнашырға саҡыра.
Баһаларҙы 2018 йылдың 20 сентябренә тиклем комиссияға ебәреүегеҙҙе һорайбыҙ: 450101, Өфө ҡалаһы, Туҡай урамы, 46-сы йорт. Башҡортостан Республикаһы Башлығы хакимиәте, 313-сө бүлмә. Белешмәләр өсөн телефон: (347) 280-80-96.
 ","
	Кесе йома, 06 сентябрь 2018",Яңылыҡтар,Na
https://kulturarb.ru/ba/news/sibaj-bashҡort-dәүlәt-drama-teatry-88-se-izhad-miҙgelen-asa, Сибай башҡорт дәүләт драма театры 88- се ижад миҙгелен аса  ,Na,"

Арыҫлан Мөбәрәков исемендәге Сибай дәүләт башҡорт драма театры 88-се театр миҙгелен аса. 17-18 сентябрь Наил Ғәитбаев әҫәре буйынса ҡуйылған ""Хазина"" спектаклен, 19 сентябрь ""Ни сыҡһа, ошо Альберттан сыға"" исемле театрлаштырылған концерт-тамаша тәҡдим итә. 
Башлана 19.00 сәғәттә. Белешмәләр өсөн телефондар 89377827103, 89272389373.
Ә 25 сентябрҙә Сибай театры Лира Яҡшыбаеваның “Мөжәүир хәҙрәт” әҫәре буйынса “Әүлиә” исемле спектаклен  йәнә  тамашасылар хөкүменә сығарырға йыйына. Спектаклде сәхнәгә күренекле режиссер, театрҙың художество етәксеһе Дамир Ғәлимов сығарҙы.
Мөжәүир хәҙрәттең илаһи ҡөҙрәтен, алдан күреү һәләтен,ҡәрәмәттәрен үҙ күҙҙәре менән күреп белеүсе замандаштары уны үҙе иҫән сағында уҡ башҡорттоң бөйөк әүлиәһе тип нарыҡлай. Ул бағымсы булараҡ та, үҙенә мөрәжәғәт итеүсе меңәрләгән кешене һауыҡтырып, фиҙаҡәр хеҙмәте менән халыҡ һөйөүен яҡлай.
 Мөжәүир хәҙрәт1876 йылда Баймаҡ районының Манһыр ауылында донъяға килә. Уға ун йәштәр самаһы булғанда ауылға килгән күренекле Зәйнулла ишан уның “өлөшлө” бала булғанын һиҙемләй, шуға күрә уның атаһына был балаға ғилем бирергә кәрәклеген аңғарта. Ғәиләләренең аҡсаһыҙлығы, етешһеҙлеге арҡаһында Мөжәүиргә даны сыҡҡан Троицк мәҙрәсәһендә белем алыу насип булмай, шуға күрә Муллаҡай ауылына юллана. Унда ул данлыҡлы Ғабдулла Сәйеди хәҙрәттең һабаҡтарын ала. Уҡып сыҡҡас, ғүмер буйы тыуған ауылында йәшәй. 1967 йылда 91 йәшендә баҡыйлыҡҡа күсә.
Халыҡ араһында изге хәҙрәт менән ҡыҙыҡһыныу йылдан-йыл арта. Шуға күрәлер ҙә яҙыусы Лира Яҡшыбаеваның уның тураһында китап сығарыуы, халыҡтың был китапты яратып ҡабул итеүе күренекле шәхесебеҙ Мөжәүир хәҙрәткә мәҙхиә булып яңғыраны. Был китапты йәше-ҡарты, төрлө һөнөр вәкилдәре ҙур ҡыҙыҡһыныу менән уҡып, кешеләр төрлө яҡтарҙан шылтыратып, авторға ҙур рәхмәттәрен еткерә. 
Юғарынан кәрәмәт бирелгән, уйы изгелектә, күңеле яҡшылыҡта булған һайлам зат изгеһе Мөжәүир хәҙрәткә Аллаһы Тәғәләнең барлығын берлеген танымаған дәһриҙәр яла яғып, уны төрмәгә ябалар, яманатын таратып, унан кешеләрҙе биҙҙерергә тырышалар. Әммә уларҙың уйҙары тормошҡа ашмай, бер төркөм хаҡ юлдан, диненән яҙлыҡҡан әҙәмдәрҙең һүҙе-һүҙ булмай. Үҙенең яҡты йөҙө, эскерһеҙлеге, милләт айырмауы, ихласлығы менән меңәрләгән кешеләргә ярҙам ҡулын һуҙыусы яҡташыбыҙ, илаһи көс эйәһе Мөжәүир хәҙрәт халыҡ хәтерендә тик яҡты хәтирәләр ҡалдырып, уның күңелендә мәңге йәшәй.                         
 ","
	Кесе йома, 06 сентябрь 2018",Яңылыҡтар,Na
https://kulturarb.ru/ba/news/өfөlә-iran-mәҙәniәte-kөndәre-uҙғaryla, Өфөлә Иран мәҙәниәте көндәре уҙғарыла ,Na,"

Башҡортостан Башлығы Рөстәм Хәмитов Ирандың Мәҙәниәт һәм ислам бәйләнештәре буйынса ойошмаһы етәксеһе Абузар Эбрахим Торкаман менән осрашты. Башҡортостан Республикаһының һәм Иран Ислам Республикаһының мәҙәниәт, мәғариф, фән өлкәһендә эшмәкәрлек мәсьәләләре өйрәнелде. Кисә, 5 сентябрҙә,  Хөсәйен Әхмәтов исемендәге Башҡорт дәүләт филармонияһында Ислам республикаһы сәнғәт оҫталарының концерты үтте.
— Беҙ Иран менән күп яҡлы хеҙмәттәшлек үҫешенә ҙур әһәмиәт бирәбеҙ. Хеҙмәттәшлектә мәҙәниәт өлкәһе айырым урын биләй, — тип һыҙыҡ өҫтөнә алды Башҡортостан Башлығы.
Былтыр республика беренсе Рәсәй-Иран социаль-мәҙәни форумын ҡабул итте, быйыл Башҡортостанға һәм Мәскәүгә Рәсәйҙә Иран мәҙәниәте аҙналығын ҡабул итеү хөрмәте тейҙе, тип хәтергә төшөрҙө Рөстәм Хәмитов. Төбәк етәксеһе республикабыҙҙа Рәсәй-Иран форумдарын үткәреү яҡшы йолаға әүерелер тигән ышыныс белдерҙе, шулай уҡ Иранды Башҡортостанда уҙасаҡ халыҡ-ара форумдарында һәм 2020 йылда Бөтә донъя Фольклориадаһында ҡатнашырға саҡырҙы.
 ","
	Кесе йома, 06 сентябрь 2018",Яңылыҡтар,Na
https://kulturarb.ru/ba/news/shәһit-hoҙajbirҙin-isemendәge-premiyaғa-dәғүә-iteүselәr-isemlege-bildәle-buldy-2, Шәһит Хоҙайбирҙин исемендәге премияға дәғүә итеүселәр исемлеге билдәле булды ,Na,"

«Башинформ» мәғлүмәт агентлығы хәбәр итеүенсә, Башҡортостан Республикаһы Хөкүмәте ҡарамағындағы 2018 йылға журналистика өлкәһендәге иң яҡшы әҫәрҙәр өсөн Шәһит Хоҙайбирҙин исемендәге премиялар буйынса комиссия, тәҡдим ителгән эштәрҙе ҡарағандан һуң, түбәндәге дәғүәселәрҙе конкурста ҡатнашыуға индерҙе: 
1. Балтабаева Гүзәлиә Салауат ҡыҙы, «Башҡортостан» гәзитенең социаль проблемалар бүлеге мөдире. «Башҡортостан» гәзитендә баҫылып сыҡҡан публицистик мәҡәләләр серияһы өсөн «Башҡортостан» гәзите редакцияһының ижади коллективы тарафынан тәҡдим ителде.
2. Вәлитов Октябрь Кәли улы, философия фәндәре докторы, профессор. «Кызыл таң» гәзитендә баҫылып сыҡҡан публицистик мәҡәләләр һәм аналитик материалдар серияһы өсөн «Кызыл таң» гәзите редакцияһының ижади коллективы тарафынан тәҡдим ителде.
3. Ғәфүрова Светлана Марсиль ҡыҙы, «Истоки» гәзите хәбәрсеһе. «Истоки» гәзитендә баҫылып сыҡҡан «Терра Башкирия: неизвестное об известном» фоторепортаждар циклы өсөн «Истоки» гәзите редакцияһының ижади коллективы тарафынан тәҡдим ителде.
4. Зәйнетдинов Энгель Әхмәт улы, иҡтисади фәндәр кандидаты. «Ватандаш» журналында, «Республика Башкортостан» һәм «Истоки» гәзитттәрендә баҫылып сыҡҡан материалдар; «Башкирская нефть и ее первопроходцы (18-20 вв.)» (Д.И. Михайлов менән авторҙашлыҡта) китабы өсөн «Ватандаш» журналы редакцияһының ижади коллективы тарафынан тәҡдим ителде.
5. Зәйнуллин Рәшит Рәил улы, «Шоңҡар» журналының өлкән мөхәррире. «Шоңҡар» журналында баҫылып сыҡҡан аналитик мәҡәләләр циклы; «Йәшәү көсө» китабы өсөн «Шоңҡар» журналы редакцияһының ижади коллективы тарафынан тәҡдим ителде.
6. Ҡаһарманова (Хәбилова) Миләүшә Сәйғәфәр ҡыҙы, «Киске Өфө» гәзите хәбәрсеһе. «Киске Өфө» гәзитендә баҫылып сыҡҡан публицистик мәҡәләләр серияһы өсөн «Киске Өфө» гәзите редакцияһының ижади коллективы тарафынан тәҡдим ителде.
7. Ҡотоева Гөлназ Мират ҡыҙы, «Башҡортостан ҡыҙы» журналының баш мөхәррире.  «Яҙмышымда – «Башҡортостан ҡыҙы» әҙәби-публицистик китабы һәм «Башҡортостан ҡыҙы» журналында баҫылып сыҡҡан материалдар өсөн «Башҡортостан ҡыҙы» журналы редакцияһының ижади коллективы тарафынан тәҡдим ителде.
8. Низамова Рәзилә Ғәйнислам ҡыҙы, журналист, «Заман һулышы» китабы өсөн. Премияға дәғүә итеүгә китапты автор тәҡдим иткән.
9. Ырыҫҡужина Рәзилә Ишбулды ҡыҙы, Ш. А. Хоҙайбирҙин йорт-музейының ғилми хеҙмәткәре, «Башҡортостан», «Йәшлек», «Һакмар» (Баймаҡ районы) гәзиттәрендә, «Ватандаш» журналында баҫылып сыҡҡан материалдар серияһы; «Тамара Хоҙайбирҙина тураһында хәтирәләр» китабын төҙөгән өсөн. Премияға дәғүә итеүгә материалдарҙы автор тәҡдим иткән.
10. Садиҡова Оксана Фәрит ҡыҙы, «Уфимские нивы» гәзитенең баш мөхәррире. Гәзиттә баҫылып сыҡҡан публицистик материалдар серияһы өсөн «Уфимские нивы» гәзите редакцияһының ижади коллективы тарафынан тәҡдим ителде.
11. Сәлимов Ниязбай Булатбай улы, Башҡортостан Республикаһы Милли архивы дәүләт ҡаҙна учреждениеһы директоры урынбаҫары, «Башҡортостан», «Йәшлек», «Киске Өфө», «Нур» гәзиттәрендә баҫылып сыҡҡан публицистик материалдар серияһы өсөн. Премияға дәғүә итеүгә материалдарҙы автор тәҡдим иткән.
12. Ситдиҡова Венера Фәнис ҡыҙы, Башҡортостан Республикаһы «Башҡортостан» ТРК ДУП-һының «Юлдаш» радиоһы комментаторы. «Башкорттар», «Рухият», «Язмыштарза — ил тарихы» тапшырыуҙары өсөн «Башҡортостан» ТРК ДУП-һының «Юлдаш» радиоһының ижади коллективы тарафынан тәҡдим ителде.
13. Һөйөндөкөв Хәлил Төхвәт улы, отставкалағы медицина хеҙмәте подполковнигы «Башҡортостан», «Йәшлек», «Киске Өфө» гәзиттәрендә баҫылып сыҡҡан публицистик материалдар серияһы өсөн. Премияға дәғүә итеүгә материалдарҙы автор тәҡдим иткән.
14. Толомғужин Зөфәр Ғәли улы, журналистика ветераны. «Йыртҡыс йыртҡыслығын итә» китабы өсөн «Салауат» гәзите редакцияһының ижади коллективы тарафынан тәҡдим ителде.
15. Ханмурзина Лиана Айҙар ҡыҙы, «Игенсе» гәзитенең бүлек мөдире. Был гәзиттә баҫылып сыҡҡан публицистик материалдар серияһы өсөн «Игенсе» гәзите редакцияһының ижади коллективы тарафынан тәҡдим ителде.
16. Хәзимов Хәнис Ситдиҡ улы, хеҙмәт ветераны һәм Ғарипов Риф Адис улы, математика уҡытыусыһы. «Уразай һәм уразайлылар» китабы өсөн «Балтач таңнары» гәзите редакцияһының ижади коллективы тарафынан тәҡдим ителде.
Комиссия йәмәғәт ойошмаларын, хеҙмәт коллективтарын һәм айырым кешеләрҙе 2018 йылға Шәһит Хоҙайбирҙин исемендәге премияға тәҡдим ителгән эштәрҙе тикшереүҙә ҡатнашырға саҡыра.


 ","
	Кесе йома, 06 сентябрь 2018",Яңылыҡтар,Na
https://kulturarb.ru/ba/news/bashҡort-akademiya-drama-teatry-teatr-tөnө-2018-akciyaһy-siktәrendә-kasting-uҙғara, Башҡорт академия драма театры  «Театр төнө-2018» акцияһы сиктәрендә кастинг уҙғара ,Na,"

Мәжит Ғафури исемендәге Башҡорт академия драма театры  12 сентябрҙә «Театр төнө-2018» акцияһы сиктәрендә кастинг уҙғара. Кастингты ойоштороусы - «Башҡортостан» киностудияһы.
Ҡыҙыҡлы тарихи костюмдар кейеп, грим һалып кинокамера алдына сығыу – былар барыһы ла «Театр төнө»ндә һеҙҙе көтә. Театрҙың 2-се ҡатында, фойела «кинобудка» һәм павильондар эшләйәсәк. 
Һәр бер теләүсе кастингта ҡатнашып, үҙен киноактер ролендә һынап ҡарай ала. Кастинг һөҙөмтәләре театрлаштырылған тамаша аҙағында күрһәтеләсәк.
Шулай уҡ эксклюзив ваҡиға - Булат Йосопов мастер-класс  күрһәтәсәк. Кино серҙәрен асырға һәм был ҡыҙыҡлы, ғәжәйеп процесс тураһында күберәк белергә теләйһегеҙме? - улайһа, һеҙҙе Булат Йосопов үҙе үткәрәсәк мастер-класста көтөп ҡала!
Шулай уҡ был көндө театрҙың ҙур залында, театрлаштырылған тамашанан һуң тамашасылар М.Ғафури исемендәге Башҡорт дәүләт академия драма театры артистары ҡатнашлығында «Башҡортостан» киностудияһы төшөргән ҡыҫҡа метражлы фильмдар ҡарай аласаҡ. Кастинг 19.15 - 20.00 сәғәткә тиклем барасаҡ. 
 ","
	Кесе йома, 06 сентябрь 2018",Яңылыҡтар,Na
https://kulturarb.ru/ba/news/bashҡort-dәүlәt-filarmoniyaһy-solistary-yuldash-radioһy-ojoshtorғan-sentyabr-ajy-hit-paradynda-ҡatnasha,  Башҡорт дәүләт филармонияһы солистары «Юлдаш» радиоһы ойошторған сентябрь айы хит-парадында ҡатнаша ,Na,"

 Х.Әхмәтов исемендәге Башҡорт дәүләт филармонияһы солистары - Башҡортостандың атҡаҙанған артисы Лилиә Ишемйәрова һәм халыҡ-ара, Бөтә Рәсәй, республика конкурстары лауреаты Рөстәм Шаһыбалов «Юлдаш» радиоһы ойошторған сентябрь айы хит-парадында ҡатнаша.
 Филармонияның моңло һандуғасы Лилиә Ишемйәрова Тамара Ғәниева һүҙҙәренә, байтаҡ йырҙар авторы, Башҡорт дәүләт филармонияһы режиссеры Миңәзәлә Яхина ижад иткән «Саҡырығыҙ усаҡ яндарына» йырын тәҡдим итә, Рөстәм Шаһыбалов-Риваль Хисмәтуллин көйө Айгөл Вәлиуллина һүҙҙәренә яҙылған «Ҡайтыр булһаң» йырын сығара. 
Яратҡан йырсыларығыҙ өсөн тауыштарығыҙҙы йәлләмәгеҙ, хөрмәтле дуҫтар! Тауыштар көн һайын түбәндәге һылтанма буйынса http://yuldashfm.ru/ba/hit-parad ҡабул итә.
«Юлдаш» каналы тарафынан ойошторолған хиттар парадында еңеүселәр ай һайын билдәләнә. Иң яҡшылары, иң шәптәренә йыл аҙағында гала-концертта сығыш яһау бәхете тәтей.
 
 ","
	Шаршамбы, 05 сентябрь 2018",Яңылыҡтар,Na
https://kulturarb.ru/ba/news/hәhmәtov-isemendәge-bashҡort-dәүlәt-filarmoniyaһy-kollektivtary-ҡyrғyҙstanda-kүsmә-halyktarҙyң-3-sө-bөtә-donya-ujyndarynda-ҡatnasha, Х.Әхмәтов исемендәге Башҡорт дәүләт филармонияһы коллективтары Ҡырғыҙстанда сығыш яһай ,Na,"

Әлеге ваҡытта Ҡырғыҙстанда күсмә халыктарҙың 3-сө Бөтә Донъя уйындары бара, Бишкәктә «Күсмә халыҡтар донъяһы» халыҡ-ара этномәҙәни фестивале асылды.
Сарала Х.Әхмәтов исемендәге Башҡорт дәүләт филармонияһы коллективтары сығыш яһай. Улар иҫәбендә — «Арғымаҡ» этно-рок төркөмө. Башҡорт артистары милли мәҙәни программа тәҡдим итә һәм этнофестивалдә «этнохит» номинацияһында (фольклор һәм эстрада) ҡатнаша.
Спорт ярыштарында ҡатнашыуҙан тыш, Башҡортостан делегацияһы мәҙәниәтебеҙ менән таныштырыу маҡсатын ҡуйған. Республика Милли музейы күргәҙмә ойошторған. 
«Этнохит» сараһына фольклор-этнографик ансамблдәр, инструменталь музыка һәм халыҡ йырын башҡарыусылар, шулай уҡ эстрада йырсылары (ижади делегациянан) саҡырылған. «Этнохит» илдең тарихын, мәҙәниәтен һәм халҡының көнкүрешен сағылдырған халыҡ инструменталь музыкаһын, халыҡ һәм эстрада йырын башҡарыуҙы күҙ уңында тота.
 «Күсмә халыҡтар донъяһы» халыҡ-ара этнофестивале 4-7 сентябрҙә (Кырчын, «Номад» амфитеатры, Бостери ауылы) уҙа.
 ","
	Шаршамбы, 05 сентябрь 2018",Яңылыҡтар,Na
https://kulturarb.ru/ba/news/bashҡort-dәүlәt-ҡursaҡ-teatry-la-teatr-tөnө-akciyaһyna-ҡushyla, Башҡорт дәүләт ҡурсаҡ театры ла Театр төнө акцияһына ҡушыла ,Na,"

12 сентябрҙә Башҡорт дәүләт ҡурсаҡ театры Театр төнөн уҙғара, сара киске сәғәт 6-ла башлана.
Театрҙан хәбәр итеүҙәренсә, Ҡурсаҡ театры тамашасылар өсөн ҙур ҡыҙыҡлы программа вәғәҙәләй.  Балаларҙы  мауыҡтырғыс мажаралар көтә.
Фойела ҡурсаҡтар күргәҙмәһе эшләйәсәк, уҙған быуаттың 30-сы йылдарында эшләнгән ҡурсаҡтарҙан беҙҙең көндәрҙә эшләнгән заманса театр постановкаларындағы ҡурсаҡтарға тиклем ҡурсаҡтар менән танышыу мөмкинселеге буласаҡ.  
Тамашасыларға «Ҡыҙ һәм килмешәк» һәм «Нильстың сәйәхәт йылъяҙмаһы» спектаклдәре тәҡдим ителәсәк.
 ","
	Шаршамбы, 05 сентябрь 2018",Яңылыҡтар,Na
https://kulturarb.ru/ba/news/bash-ҡala-bөtә-rәsәj-sәsәndәr-festivalenә-әҙerlәnә, Баш ҡала Бөтә Рәсәй сәсәндәр фестиваленә әҙерләнә   ,Na,"

25-26 октябрҙә Өфөлә Бөтә Рәсәй сәсәндәр фестивале уҙғарыла. Сара халыҡ ижадын, башҡорт эпостарын Рәсәй халыҡтарының матди булмаған мәҙәни мираҫ өлгөһө булараҡ пропагандалау маҡсатында икенсе тапҡыр уҙғарыла. 
 Фестиваль ике этаптан торасаҡ. Тәүҙә бәйгенең беренсе һайлап алыу туры Башҡортостан Республикаһыны ҡатнашыусылары араһында үтәсәк. Һайлап алыу туры ВКонтаке интернет селтәрендә «Бөтә Рәсәй сәсәндәр фестивале» (Всероссийский фестиваль сэсэнов (сказителей) төркөмө аша үтә.(һылтанма https://vk.com/public170443720)  Заявкалар һәм видеояҙмалар 1сентябрҙан 15 октябрға тиклем ҡабул ителә. Икенсе этапҡа үтеүселәр күрше өлкәләрҙән, яҡын сит илдәрҙән килгән ҡатнашыусылар менән көс һынашасаҡ. 
 Фестиваль сиктәрендә бик күп ҡыҙыҡлы саралар ҡарала: Бөтә Рәсәй сәсәндәр конкурсы, хәҙерге заманда сәсәнлек традицияһының үҫеше темаһына түңәрәк өҫтәл, республика рәссамдарының «Башҡорт халыҡ эпостары» темаһына һүрәттәр конкурсы, «Урал» халыҡ сәнғәте галереяһының «Урал батыр» эпосы персонаждарының кейеҙҙән тегелгән костюмдар коллекцияһы, журналистар өсөн теле-радио брифингтар ҡаралған. Шулай уҡ «Асыҡ тирмә» — ғалимдар ҡатнашлығында әйтеш өсөн майҙансыҡ, шағир-импровизаторҙар бәйгеһе ойошторола. 
 Бөтә Рәсәй сәсәндәр фестивале 2020 йылда Башҡортостанда үтәсәк Бөтә донъя фольклориадаһына әҙерлек этаптарының береһе булып тора.


 ","
	Шаршамбы, 05 сентябрь 2018",Яңылыҡтар,Na
https://kulturarb.ru/ba/news/mәzhit-ғafuri-isemendәge-bashҡort-akademiya-drama-teatry-teatrҙar-tөnө-saraһyna-ҙur-әҙerlek-alyp-bara, Мәжит Ғафури исемендәге Башҡорт академия драма театры  “Театрҙар төнө” сараһына ҙур әҙерлек алып бара  ,Na,"

12 сентябрҙә Мәжит Ғафури исемендәге Башҡорт академия драма театрында  “Театрҙар төнө” сараһы уҙасаҡ.
Проект етәксеһе - Рәсәйҙең һәм Башҡортостандың халыҡ артисы, С.Юлаев ис. дәүләт премияһы лауреаты Хөрмәтулла Үтәшев.
Театр алды майҙанында 18.30 сәғәттә Руслан Хайсаров үҙ командаһы менән тамашасыларыбыҙға ҡыҙыҡлы һәм дәртле уйындар тәҡдим итәсәк.
Төп саралар театр фойеһында 19.15 сәғәттә башлана. Театрҙың беренсе ҡатында тамашасыларҙы композитор Урал Иҙелбаев етәкселегендә театр оркестры ҡаршы аласаҡ.
Ә инде театрҙың 2-се ҡатында тамашасылар “Башҡортостан” киностудияһы үткәргән кастингта ҡатнаша аласаҡ. “Театр төнө- 2018!” проектының  был өлөшөн  актер Урал Әминов алып бара. Уның һөйләүе буйынса, теләгән һәр кем костюмдар кейеп, грим һалып үҙен киноактер ролендә һынап ҡарай аласаҡ.
Шулай уҡ, «Салауат Юлаев» хоккей клубы фанаттары - актерҙары Айҙар Шәмсетдинов һәм Илдар Ғүмәров һеҙҙе “Театрса хоккей”ҙа (“Vedro Challenge”) көтөп ҡала.
Тамашасыларҙы театрҙың Көрән залында (3-сө ҡатта) билдәле кинорежиссер Булат Йосопов көтөп ҡала. Ул унда мастер-класс  үткәрәсәк. Шулай уҡ, театрыбыҙҙа оҙаҡ йылдар рәссам-бутафор булып эшләгән талант эйәһе Анатолий Жучковтың мауыҡтырғыс күргәҙмәһе уҙасаҡ.
Был төндө тамашасыларыбыҙ өсөн фотозона ойошторола – унда тамашасы үҙ яратҡан артисы менән фотоға төшә аласаҡ, һуңынан интернет киңлектәрендә фотолар һалғанда #башдрам, #башдрамдыяратам, #башдрамвлицах  һәм башҡа хэштегтарын ҡуйырға онотмағыҙ, ул фотолар мотлаҡ беҙҙең төркөмдәрҙә урын аласаҡ.
Театр һәм артистар хаҡында төрлө мәрәкәләр һәм дә ҡыҙыҡлы хәлдәр тыңларға теләйһегеҙме? Улайһа театр буфетына рәхим итегеҙ. Башҡорт байҙары булып кейенгән актерҙар Ирек Булатов, Илсур Байымов, Хәҡим Мортазин һәм Юнир Ҡоланбаев һеҙҙе “Ҡунаҡ ашы”на көтә. Улар һеҙгә ҡыҙыҡлы хәлдәр һөйләрҙәр, төрлө йырҙар йырларҙар һәм әлбиттә ҡурайҙа ла уйнарҙар. Тамашасылар өсөн буфет үҙенсәлекле меню әҙерләгән: унда “Ғафаровса котлеттар”, “Ирсаева териякиялары”, “Бөҙрә Хайсарчик” тортын һатып ала алаһығыҙ.
20.00 сәғәттә - театрлаштырылған тамаша. Программала - фильмдарҙан һәм спектаклдәрҙән өҙөктәр, һеҙҙең яратып  тыңлаған йырҙар. Ә театрлаштырылған тамашанан һуң беҙҙең “Театр төнө” проектының партнеры - ""Башҡортостан"" киностудияһы тамашасыларға беҙҙең актерҙар ҡатнашлығындағы ҡыҫҡа метражлы фильмдар күрһәтәсәк.
Театр музейында викторина үтәсәк, ә дүртенсе ҡатта урынлашҡан  кулуарҙа Башҡортостандың халыҡ артисткаһы һәм Рәсәйҙең атҡаҙанған артисткаһы Эльвира Юнусова артистар һәм тамашасылар менән бергә яңы пьеса уҡыясаҡ.
Нисек инде “Театр төнө” спектаклһеҙ үтһен? 22.00 сәғәттә театрҙың  бәләкәй залында Туфан Миңнуллин пьесаһы буйынса “Эҙләнем, бәғерем, һине” спектакле күрһәтеләсәк.




 ","
	Шаршамбы, 05 сентябрь 2018",Яңылыҡтар,Na
https://kulturarb.ru/ba/news/bashҡort-dәүlәt-akademiya-drama-teatry-tamashasylar-һorauy-bujynsa-zөlәjha-kүҙҙәren-asa-spektaklen-өҫtәmә-rәүeshtә-tәҡdim-itә,"  Башҡорт дәүләт академия драма театры тамашасылар һорауы буйынса “Зөләйха күҙҙәрен аса"" спектаклен өҫтәмә рәүештә тәҡдим итә ",Na,"

15 сентябрҙә  Мәжит Ғафури исемендәге Башҡорт дәүләт академия драма театры  тамашасылар һорауы буйынса “Зөләйха күҙҙәрен аса"" спектаклен өҫтәмә рәүештә тәҡдим итә.  Тамашасылар яратып өлгөргән спектакль -яҙыусы Гүзәл Яхина әҫәре буйынса сәхнәләштерелде.
Гүзәл Яхинаның ""Зөләйха күҙҙәрен аса"" романы китап яратыусылар араһында ҙур ҡыҙыҡһыныу уятҡан әҫәрҙәрҙең береһе.
Әҫәрҙе драматург Ярослава Пулинович сәхнәгә әҙерләгән, Хөрмәтулла Үтәшев башҡортсаға тәржемә иткән.
Спектаклде сәхнәгә ҡуйыусы режиссер - Айрат Әбүшахманов. Мәжит Ғафури исемендәге Башҡорт дәүләт академия драма театры Гүзәл Яхинаның “ Зөләйха күҙҙәрен аса» романын сәхнәгә тәүгеләрҙән булып ҡуйҙы. Кеше ҡайһы ваҡытта үҙенең ниндәй тарлыҡта, меҫкенлектә йәшәгәнен белмәй ҙә. Ҡайһы саҡ яҙмыш ауырлыҡтар менән бер рәттән яңы тормош, мөхәббәт тә бүләк итә. Бәхетһеҙлек бәхет тә килтерергә мөмкин, фекерен еткерергә теләнем, тип яҙа автор   Гүзәл Яхина.
«Зөләйха күҙҙәрен аса»  (“Зулейха открывает глаза”) 2015 йылда рус телендә һәм 2016 йылда татар телендә  нәшер ителгән роман.
Әҫәрҙә Зөләйханың һәм ул осорҙағы  сәйәси золом ҡорбандарының һөргәндәге кисерештәре һәм иҫән ҡалыу өсөн көндәлек көрәше һурәтләнә. Ваҡиға үҙәгендә Зөләйха исемле ҡатын, уның Себерҙә һөргөндәге тормошо...
…1930-сы йылдың ҡыш айы. Крәҫтиән ҡыҙы Зөләйханы йөҙҙән ашыу күскенселәр менән бергә теплушка вагонында бик иҫке, ауыр юлдарҙан Себергә ебәрәләр. Улар араһында крәҫтиәндәр һәм интеллигенция, мосолмандар һәм христиандар, мәжүсиләр һәм динһеҙҙәр, урыҫтар, башҡорттар, татарҙар, грузиндар, немецтар һәм сыуаштар – барыһы ла Анҡара буйында осрашасаҡ, һәм уларға көн һайын йәшәргә хоҡуҡтарын яҡларға тура киләсәк...
Спектакль 18.00 сәғәттә башлана. Билеттар театр кассаһында һәм сайтында. РӘХИМ ИТЕГЕҘ!
 ","
	Шишәмбе, 04 сентябрь 2018",Яңылыҡтар,Na
https://kulturarb.ru/ba/news/ҡazan-mosolman-kinoһy-festivalendә-kirsten-gajnettyң-filmy-ҡatnasha, Ҡазан мосолман киноһы фестивалендә Кирстен Гайнеттың фильмы ҡатнаша ,Na,"

Башинформ» мәғлүмәт агентлығы хәбәр итеүенсә, Кирстен Гайнеттың «О чем грустит наш дом» фильмын Ҡазан халыҡ-ара мосолман киноһы фестивалендә күрһәтәләр.
Картина бөгөн, 4 сентябрҙә «Ривьера» комплексында күрһәтеләсәк.  Ҡыҫҡа метражлы документаль фильм 2018 йылда төшөрөлгән. Кирстен Гайнет (Ғәйнетдинова) — режиссер, продюсер һәм оператор. Башҡортостандың Белорет районында тыуған, әле Истанбулда йәшәй.
Ҡазан халыҡ-ара мосолман киноһы фестивале Татарстандың баш ҡалаһында 4-10 сентябрҙә уҙа. Фестивалдә Рәсәй, Азербайжан, Ҡаҙағстан, Ҡырғыҙстан, Египет, Испания, Италия, Иран, АҠШ, Төркиә, Тажикстан, Үзбәкстан, Япония һәм башҡа илдәрҙән эштәр ҡатнаша. Фестиваль барышында Ирина Алферова менән осрашыу була, тип хәбәр итә «Татар-информ». Шулай уҡ Египет киноһы көндәре, Швейцария көнсығыш кино фестивале, Дини кино фестивале, танылған актерҙар менән осрашыуҙар, оҫталыҡ дәрестәре һәм башҡа саралар ҡаралған.
 ","
	Шишәмбе, 04 сентябрь 2018",Яңылыҡтар,Na
https://kulturarb.ru/ba/news/kitap-nәshriәtendә-yaҡup-ҡolmojҙoң-tyuyuyna-100-jyl-tulyu-ajҡanly-yaңy-kitap-һajlanma-әҫәrҙәr-donya-kүrҙe, “Китап” нәшриәтендә Яҡуп Ҡолмойҙоң тыуыуына 100 йыл тулыу айҡанлы яңы китап – «Һайланма әҫәрҙәр» донъя күрҙе ,Na,"

Күренекле башҡорт шағиры Яҡуп Ҡолмойҙоң тыуыуына 100 йыл тулыу айҡанлы нәшер ителгән «Һайланма әҫәрҙәр» китабына шиғырҙары, сонеттары, поэмалары тупланды.
Авторҙың был әҫәрҙәрендә башҡорт халҡының рухи ныҡлығы, үҙ илен, тыуған төйәген мөкиббән яратыуы, тоғролоғо асыҡ сағыла. Китапты төҙөүсе автор Миләүшә Ҡолмөхәмәтова «Былбылдарҙы һайратыр шағир» мәҡәләһендә шуларҙы яҙа: «Яҡуп Ҡолмойҙоң  «Һайланма әҫәрҙәр»енең ниндәй генә бүлеген алма, унда яҙиптең төрлө йылдарҙа ижад ителеп, бешеп еткән алмалар төҫлө өлгөргән, аҡыл һәм хис тулы, фәлсәфәле әҫәрҙәре тупланды. Уларҙа әҙип тыныс тормош, мөхәббәт, мәңгелек, йәшлек, үткән ғүмер һәм тормош асылы хаҡында уйлана, йыш ҡына хәтирәләргә бирелә. Әҫәрҙәренең теле ябай һәм уҡымлы, шағир һүҙ менән оҫта эш итә». Йырҙар, сонеттар, поэмалар һәм шиғырҙар тупланған баҫма тиҙҙән «Китап» нәшриәтенең фирма магазинына һатыуға сығарыла. Йыйынтыҡ БР Хөкүмәте ярҙамы менән баҫтырылды.
 Шиғриәт доньяһына Яҡуп Ҡолмой иртә килә. Уның тәүге әҫәрҙәре баҫмала 1936-сы йылдарҙа уҡ донья күрә. «Аҙым» исемле тәүге шиғырҙар китабы 1940 йылда баҫылып сыға. Бар ғүмерендә уның 20-нән ашыу шиғыр һәм поэма йыйынтығы баҫылып сыға.  Башҡортостандың бөтә билдәле композиторҙары ла тиерлек (Х. Ш. Заимов, З.Ғ.Исмәгилев, Р. М. Хәсәнов. Т.М Шәрипов, Х. Ф.Әхмәтов һәм башҡалар) уның һүҙҙәренә көй яҙған. Киң таралған йырҙарының һаны йөҙ илленән артып китә.  «Фронтовик уйҙары» (1942), «Күңел ҡояшы» (1990), «Йәшлек хаттары», «Уралым», «Былбылым», «Тыуған илем», «Томбойоҡ бүләк итмә», «Бәхет йыры» кеүек һәм башҡа бик күп йырҙары айырыуса халыҡлашып китте, ҡайһы берҙәре һаман моң һөйөүселәрҙе һөйөндөрә.  «Яуҙа сыныҡҡан йәшлек» тигән әҫәре танк экипажының ҡаҡшамаҫ дуҫлығын күрһәтә.  «Яҡташ» тигән героик поэмаһында Советтар Союзы Геройы Александр Матросовтың үлемһеҙ батырлығын күҙ алдына баҫтыра.  «Хаттар һөйләй» тигән трагик әҫәре лә тәрән кисерешле. Унда ҡыйыу лейтенант Ғәйфүштең аты менән бергә һәләк булыуы һүрәтләнә.  «Яҡты эҙ» поэмаһында иһә санитарка ҡыҙ образы күңелде яулап ала.
 ","
	Шишәмбе, 04 сентябрь 2018",Яңылыҡтар,Na
https://kulturarb.ru/ba/news/bildәle-yaҙyusy-sabir-shәripov-arabyҙҙan-kitte, Билдәле яҙыусы Сабир Шәрипов арабыҙҙан китте ,Na,"

Яҙыусы, тәржемәсе, журналист, Башҡортостандың атҡаҙанған мәҙәниәт хеҙмәткәре Сабир Шәриповтың исеме төрки телле халыҡтар әҙәбиәтендә киң билдәле. Яҙыусының халыҡсан, һутлы тел менән яҙылған әҫәрҙәрен төрлө быуын уҡыусылары яратып уҡый. Сабир Нәғим улы тиҫтәнән ашыу китап авторы, әммә уның тормош юлы күберәк матбуғат баҫмалары менән бәйле.
Белорет районының Баҡый ауылында тыуып үҫкән егет Белорет педагогия училищеһын тамамлағандан һуң тыуған мәкәтбендә белем бирә, әммә ике йылдан һуң белем алыу теләге уны Башҡорт дәүләт университетына алып килә. Студент йылдарында уҡ Сабир Шәрипов тәүге ижад емештәрен баҫтыра башлай. Диплом алғас тәүҙә ""Совет Башҡортостаны"", һуңынан ""Китап"" нәшриәтендә, ""Ағиҙел"" журналында эшләй. Әммә бер ваҡытта ла әҙәбиәттән айырылмай. Сабир Шәриповтың әҫәрҙәре рус, украин, татар, сыуаш телдәренә тәржемә ителгән.
Әҙәбиәттә ул халыҡтың тормош-көнкүрешен бик тәфсирләп яҡтыртҡан әҫәрҙәре менән киң билдәлелек һәм хөрмәт яуланы. Башҡорт халҡы, әҙәбиәте күпме йәшәһә, Сабир Шәриповтың романдары, повестары, хикәйәләре һәм новеллалары шунса беҙҙең хәтеребеҙҙә һаҡланасаҡ.

 ","
	Шишәмбе, 04 сентябрь 2018",Яңылыҡтар,Na
https://kulturarb.ru/ba/news/bүrelәr-tөrkөmө-ҡazan-ҡalaһynda-syғysh-yaһany, “Бүреләр” төркөмө Ҡазан ҡалаһында сығыш яһаны ,Na,"

“Бүреләр” башҡорт рок төркөмө Татарстан республикаһы көнө уңайынан ойошторолған ҙур концертта сығыш яһаны. “Бүреләр” бер көндө ике майҙанда – “Мәҙәниәттәр мозаикаһы” һәм Ҡазан кремлендә үткән “Таткультфест” фестивалендә сығыш яһаны.
Башҡорт музыканттары күрше республикала билдәлелек яулай бара. Быға тиклем дә улар Татарстандағы күләмле мәҙәни сараларҙа ҡатнашҡаны бар. Музыка, былай ҙа туғандаш халыҡтар араһындағы барлыҡ сиктәрҙе юҡҡа сығара, яҡынайта һәм берләштерә, тип билдәләй төркөм етәксеһе Илшат Абдуллин.
“Таткультфест” фестивалендә “Бүреләр” билдәле татар йырсыһы, әлеге ваҡытта Австралияла эшләүсе Зөлфиә Камалова менән бер сәхнәлә сығыш яһаны.

 ","
	Шишәмбе, 04 сентябрь 2018",Яңылыҡтар,Na
https://kulturarb.ru/ba/news/өfөlә-bөtә-rәsәj-sәsәndәr-jyjyny-үtә, Өфөлә Бөтә Рәсәй сәсәндәр йыйыны үтә ,Na,"

Башҡалала октябрь айында Бөтә Рәсәй сәсәндәр фестивале үтә. Фестивалгә һайлап алыу туры 1 сентябрҙән 15 октябргә тиклем ойошторола. Был сара «Бөтә донъя Фольклориадаһы»на әҙерлек булып тора.
Фестивалдә ҡатнашыу өсөн үҙең ижад иткән йә иһә эпик әҫәрҙе тасуири итеп башҡарылған видеояҙма яҙҙыртыр кәрәк. Видеоматериалдар конкурстың рәсми сайтында баҫыласаҡ. Бер видеояҙмала ике әҫәрҙе башҡарыу ун биш минуттан да артыҡ булырға тейеш түгел. Мотлаҡ милли костюмда сығыш яһар кәрәк.
Сарала һәр теләгән кеше ҡатнаша ала. Фестиваль 25 һәм 26 октябрҙә үтә. Тулыраҡ мәғлүмәт фестивалдең рәсми төркөмөндә.
 ","
	Шаршамбы, 29 август 2018",Яңылыҡтар,Na
