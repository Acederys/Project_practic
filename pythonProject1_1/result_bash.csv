url,title,lead,content,data,category,tags
https://bash.bashinform.ru/news/social/2023-10-27/f-gend-22-8-million-umly-illyuminatsiya-uyyla-3496431,"Өфө үҙәгендә 22,8 миллион һумлыҡ иллюминация ҡуйыла",,"Өфө хакимиәте Пушкин урамындағы аллеяла иллюминация ҡуйыу өсөн подрядсы һайлап алыу конкурсын иғлан итте. Контракттың хаҡы – 22,8 миллион һум. Был мәғлүмәт дәүләт һатып алыуҙары сайтына урынлаштырылған, ғаризалар 2023 йылдың 2 ноябренә тиклем ҡабул ителә.
Металл конструкцияға беркетелгән «Йондоҙло күк» иллюминацияһын 24 ноябргәсә ҡуйыу планлаштырыла.
«Башинформ» Өфөнөң 450 йыллығына арналған саралар өсөн тирмәләр һатып алыуы тураһында ла хәбәр иткәйне.
https://www.bashinform.ru/news/social/2023-10-27/v-tsentre-ufy-ustanovyat-illyuminatsiyu-za-22-8-milliona-rubley-3496053","27 Октябрь , 17:22",Йәмғиәт,Na
https://bash.bashinform.ru/news/social/2023-10-27/r-s-y-u-ytyusylaryn-yg-esht-r-e-tikshere-n-azat-ite-re-ihtimal-3496271,Рәсәй уҡытыусыларын өйгә эштәрҙе тикшереүҙән азат итеүҙәре ихтимал,,"Рәсәйҙә дөйөм белем биреү өлкәһендәге дәүләт мәғлүмәт системаһын индереү планлаштырыла, ул өйгә эштәрҙе автоматик рәүештә тикшереүҙе күҙ уңында тоторға тейеш, тип хәбәр итә РИА Новости һанлы үҫеш, элемтә һәм киң коммуникациялар министры урынбаҫары Олег Качановҡа һылтанма менән.
Был уҡытыусыларҙың эшен кәметергә мөмкинлек бирергә тейеш. Шул уҡ ваҡытта белем биреү сифатына талаптарҙы үтәү мотлаҡ.
Бынан алдараҡ «Башинформ» республика уҡытыусыларына ярҙам саралары хаҡында яҙғайны.
https://www.bashinform.ru/news/social/2023-10-27/rossiyskih-uchiteley-mogut-osvobodit-ot-proverki-domashnih-zadaniy-3495970","27 Октябрь , 16:05",Йәмғиәт,Na
https://bash.bashinform.ru/news/social/2023-10-27/bash-ortostanda-polilingval-belem-bire-ge-oyoshtorola-3496184,Башҡортостанда полилингваль белем биреү үҙәге ойошторола,,"Илебеҙҙең иң ҙур байлығы – уның күп милләтле, күп телле, полимәҙәни булыуында. Халыҡ иҫәбен алыу мәғлүмәттәре буйынса, Рәсәйҙә 200-гә яҡын милләт йәшәй. Ошондай мәҙәни төрлөлөк һәм шул уҡ ваҡытта берҙәмлек – беҙҙең төп өҫтөнлөк. Бөгөн, 27 октябрҙә, Башҡортостан Башлығы Радий Хәбиров Өфөлә барған Полилингваль белем биреү буйынса халыҡ-ара форумда шул хаҡта белдерҙе.
«Бөгөн бында Мәскәүҙән, Алтай, Бүрәтстан, Саха (Яҡутстан), Төньяҡ Осетия-Алания, Удмуртстан, Ҡарасай-Черкес, Татарстан, Коми, Марий Эл, Дағстан республикаларынан килгән ҡәҙерле ҡунаҡтарыбыҙҙы, туғандаш Ҡаҙағстандан дуҫтарыбыҙҙы сәләмләүебеҙгә шатбыҙ.
Барыбыҙҙы ла туған телдәргә һөйөү һәм уларҙың киләсәген хәстәрләү берләштерә. Бер-беребеҙҙән өйрәнеү, тәжрибә уртаҡлашыу өсөн ошондай мәғариф форумдарын үткәрәбеҙ», - тине республика етәксеһе.
Был эш дүрт йыл элек башҡорт теле һәм әҙәбиәте уҡытыусыларының беренсе Бөтә Рәсәй съезында республикала полилингваль мәктәптәр селтәрен булдырырға тигән ҡарар ҡабул ителгәндән һуң башланды, тип иҫкә төшөрҙө Радий Хәбиров. 2019 йылда уҡ Өфөлә тәүге ике полилингваль гимназия барлыҡҡа килде. Һуңынан Стәрлетамаҡта, Нефтекамала, Сибайҙа, Учалыла, Хәйбулла һәм Мишкә райондарында асылды. Ә хәҙер улар һигеҙ.
«Әйткәндәй, республикала күптән туған телдәрҙе өйрәнеүҙең яҡшы традициялары бар. Беҙҙең балалар баҡсаларында һәм мәктәптәрҙә уҡытыу алты телдә алып барыла, 13 тел туған тел булараҡ өйрәнелә, 56 милли инновацион мәктәп уңышлы эшләй. Өҫтәмә белем биреү үҙәктәрендә төрлө халыҡтарҙың телдәрен һәм мәҙәниәтен өйрәнеү мөмкинлеге лә бар.
Нефтекамала – татар, Мишкә районында мари полилингваль мәктәбе уңышлы эшләп килә. Бишбүләк районында – сыуаш, Тәтешлелә удмурт телендә уҡытылған мәктәптәр асырға йыйынабыҙ. Белорет районының Уҫманғәле ауылында йыл әйләнәһенә балаларҙы ҡабул иткән республика полилингваль белем биреү үҙәген ойоштороу идеяһын тикшерәбеҙ», - тине Радий Хәбиров.
https://www.bashinform.ru/news/social/2023-10-27/v-bashkirii-budet-sozdan-polilingvalnyy-obrazovatelnyy-tsentr-s-kruglogodichnym-prebyvaniem-detey-3496034","27 Октябрь , 15:20",Йәмғиәт,Na
https://bash.bashinform.ru/news/social/2023-10-27/respublikala-283-me-d-n-ashyu-balany-ata-s-e-ber-m-posobie-al-an-3496055,Республикала 283 меңдән ашыу баланың ата-әсәһе берҙәм пособие алған,,"Башҡортостанда йыл башынан алып 283 меңдән ашыу баланың ата-әсәһе берҙәм пособие алған. Пособиелар социаль ҡаҙнасылыҡ форматында рәсмиләштерелә. Бының өсөн дәүләт хеҙмәттәре порталы аша бирелгән бер ғариза етә, ә ғаиләнең килеме һәм мөлкәте тураһында мәғлүмәттәрҙе белгестәр ведомство-ара документтар менән алмашыу барышында тикшерә, тип хәбәр иттеләр Рәсәй Социаль фонды Башҡортостан бүлексәһенең матбуғат хеҙмәтенән.
Рәсәйҙә берҙәм пособие 2023 йылдан индерелде. Пособие элек ғәмәлдә булған бер нисә пособиены берләштерҙе. Түләүҙе тәғәйенләгәндә ғаиләнең килеме һәм мөлкәте комплекслы баһалана, шулай уҡ ата-әсәләрҙең мәшғүллеге иҫәпкә алына.
Башинформ хәбәр иткәнсә, 2023 йылда республикаға балалар пособиеларын түләү өсөн федераль бюджеттан 5,4 миллиард һумдан ашыу аҡса бүленгән.
https://www.bashinform.ru/news/social/2023-10-27/v-bashkirii-edinoe-posobie-poluchili-roditeli-bolee-283-tysyach-detey-3495913","27 Октябрь , 14:34",Йәмғиәт,Na
https://bash.bashinform.ru/news/social/2023-10-27/respublikala-covid-19-men-n-auyryusylar-arta-3495823,Республикала COVID-19 менән ауырыусылар арта,,"Башҡортостан Һаулыҡ һаҡлау министрлығының 27 октябргә мәғлүмәттәренә ярашлы, һуңғы түлектә республикала коронавирус инфекцияһын йоҡтороуҙың 91 осрағы теркәлгән. Был кисәгегә ҡарағанда биш кешегә күберәк. Пандемия башланғандан алып бөтәһе 373 806 кеше сирләгән.
Әлеге ваҡытта 103 пациент стационарҙа дауалана (шул иҫәптән 60-ты үткән 62 кеше). Ә 1039 кеше өйҙә мәкерле сир менән көрәшә (516-һы – 60+).
Бөтәһе 366 554 кеше һауығып сыҡҡан, уларҙың 79-ы – һуңғы тәүлектә. 
https://www.bashinform.ru/news/social/2023-10-27/v-bashkirii-kolichestvo-zabolevshih-covid-19-rastet-3495288","27 Октябрь , 12:18",Йәмғиәт,Na
https://bash.bashinform.ru/news/social/2023-10-27/morat-tau-sa-y-y-gend-ya-alma-ar-yau-yryu-bashlandy-3495506,«Морат» тау саңғыһы үҙәгендә яһалма ҡар яуҙырыу башланды,,"Белорет районының тау саңғыһы үҙәктәре миҙгелде былтырғыға ҡарағанда иртәрәк асырға әҙерләнә. Абҙаҡта яһалма ҡар яуҙырыу системаһы 23 октябрҙә үк эшләй башланы. Ә бөгөн «Морат» тау саңғыһы ошондай эштәргә тотондо.
Район хакимиәте башлығы Андрей Иванюта хәбәр итеүенсә, ҡар генераторҙары Морат тауының көньяҡ битләүендә эшләй. Беренсе, дүртенсе һәм балалар трассаларында ҡар яуҙыралар. Бер үк ваҡытта 13 пушка эшләй.
«Беҙҙә көндәр һыуытты, шуға ҡар әҙерләүҙе уҙған йылға ҡарағанда иртәрәк башланыҡ. Битләүҙе тулыһынса ҡар менән ҡаплау һәм тау саңғыһы миҙгелен асыу һауа шарттарына бәйле», - тип билдәләне Андрей Иванюта.
Хәтерегеҙгә төшөрәбеҙ, «Башинформ» Башҡортостандың «Абҙаҡ», «Ятыкүл» һәм «Ҡандракүл» тау саңғыһы үҙәктәре «Рәсәй тауҙары» милли конкурсында ҡатнашыуға тәҡдим ителгәйне.
https://www.bashinform.ru/news/sport/2023-10-27/sklony-gornolyzhnogo-tsentra-mratkino-v-bashkirii-nachali-pokryvat-iskusstvennym-snegom-3495122","27 Октябрь , 11:01",Йәмғиәт,Na
https://bash.bashinform.ru/news/social/2023-10-27/bash-ortostan-bashly-y-salauat-yulaev-isemend-ge-ikense-batalon-a-h-rbi-bayra-tapshyr-y-3495390,Башҡортостан Башлығы Салауат Юлаев исемендәге икенсе батальонға хәрби байраҡ тапшырҙы,,"Радий Хәбиров Салауат Юлаев исемендәге икенсе батальонға хәрби байраҡ тапшырҙы. Башҡортостан Башлығы үҙенең телеграм-каналында яҙыуынса, ул бындай тантананы беренсе тапҡыр ғына үткәрмәй. Уның кәштәһендә республикабыҙҙан махсус хәрби операцияла ҡатнашҡан подразделениеларҙың флагтары өсөн урын етмәй. Бындай сарала һәр ваҡыт ике төрлө хис кисерәм, тине ул. Бер яҡтан, яугирҙәрҙең ошондай ҡатмарлы һәм мөһим ҡарар ҡабул иткәне өсөн ғорурлыҡ, ихтирам һәм рәхмәт тойғоһо. Икенсе яҡтан, уларҙың һәр ҡайһыһы өсөн ныҡ борсола.
«Республика хәрбиҙәребеҙҙең ғаиләләре тураһында хәстәрлек күрәсәк. Башҡортостанда һәм федераль кимәлдә күрһәтелгән ярҙам сараларын ғына күҙ уңында тотмайым. Кәрәк икән, һәр бер осраҡта ярҙам итербеҙ. Яугирҙәрҙе лә ярҙамһыҙ ҡалдырмайбыҙ. Махсус хәрби операция барған осорҙа беҙ бының буш һүҙҙәр түгел икәнен раҫланыҡ. Мобилизацияланған ир-егеттәр, ирекле подразделениелар менән бәйләнеш тотабыҙ, гуманитар ылау ебәрәбеҙ, үҙебеҙ ҙә алғы һыҙыҡҡа барып торабыҙ. Бындай эште еңеүгә тиклем дауам итербеҙ. Егеттәргә яҡшы итеп хеҙмәт итеүҙәрен теләйем. Иҫән-һау әйләнеп ҡайтығыҙ. Шуны белегеҙ: һеҙҙең артта - тотош республика. Эшләгеҙ, туғандар», - тип яҙҙы республика етәксеһе.
https://www.bashinform.ru/news/svo/2023-10-26/glava-bashkirii-vruchil-boevoe-znamya-vtoromu-batalonu-imeni-salavata-yulaeva-3494949","27 Октябрь , 10:16",Йәмғиәт,Na
https://bash.bashinform.ru/news/social/2023-10-26/f-l-r-smi-r-esht-neft-universitety-uramy-asyla-3494890,Өфөлә рәсми рәүештә Нефть университеты урамы асыла,"Шуға бәйле йома, 27 октябрҙә, яңы урамды ике сәғәткә ябалар. ","Баш ҡалала Өфө дәүләт нефть техник университеты хөрмәтенә аталған урам барлыҡҡа килде. Хакимиәттең матбуғат хеҙмәтендә белдереүҙәренсә, мэр Ратмир Мәүлиев ҡала советы ултырышында быйыл үҙенең 75 йыллығын билдәләгән юғары йортоноң башланғысы менән ошондай тәҡдим индергәйне.
Хәҙер Матвей Пинский һәм Космонавтар урамдары араһында урынлашҡан  240 метр оҙонлоғондағы участка Нефть университеты урамы тип атала.
27 октябрҙә уны рәсми асыу сараһы була. Шуға яңы урамды көндөҙгө сәғәт икенән өскә тиклем ябып торалар.
Ҡунаҡтар һәм ҡатнашыусылар Нефть университеты һәм Космонавтар урамдары киҫешкән урында йыйыла.
«Маршрутты алдан билдәләүҙәрен һорайбыҙ», — тип белдерҙеләр мэрияла.
https://www.bashinform.ru/news/social/2023-10-26/v-ufe-ofitsialno-otkroyut-ulitsu-neftyanogo-universiteta-3494851","26 Октябрь , 17:11",Йәмғиәт,Na
https://bash.bashinform.ru/news/social/2023-10-26/bash-ortostanda-y-sh-shaymoratovsylar-klubtaryn-asyr-a-yyyynalar-3494874,Башҡортостанда йәш шайморатовсылар клубтарын асырға йыйыналар,,"Башҡортостанда мәктәпкәсә йәштәге балалар һәм 1-4 класс уҡыусылары өсөн йәш шайморатовсылар клубтары барлыҡҡа килеүе ихтимал. Был хаҡта Республикаға идара итеү үҙәгенән «Сәләм» тапшырыуының тура эфирында Мәғариф һәм фән министрлығының милли белем биреү идаралығы начальнигы Илдус Ҡаһарманов хәбәр итте.
Студия ҡунағы билдәләүенсә, хәҙер Башҡортостанда Рәсәй Геройы Миңлеғәле Шайморатов исемендәге 185 махсус класс эшләй, унда дүрт меңдән ашыу бала шөғөлләнә, был һан йылдан-йыл арта.
«Йәй һәм ҡыш көндәрендә данлыҡлы генерал исемендәге күсмә кубокка шайморатов уйындары ойошторабыҙ. 2023 йылда тәүге тапҡыр биш көнлөк ике профилле смена эшләне, тәүҙә — бишенселәр, аҙаҡ 6-7 кластар өсөн. Балалар хәрби һәм тактик күнекмәләрҙе үҙләштерҙе, медицина ярҙамы күрһәтергә өйрәнде. Киләһе йылда республикала «Патриот» паркы филиалдары асылғас, ошондай сменалар булдырырға әҙерләнәбеҙ», — тип һөйләне Илдус Ҡаһарманов.
Хәтерегеҙгә төшөрәбеҙ, генерал-майор Миңлеғәле Шайморатов исемендәге кластар Башҡортостан Башлығы Радий Хәбировтың ҡушыуы буйынса ойошторола. Тәүгеләре Рәми Ғарипов исемендәге республика гимназия-интернатында, Өфөнөң 44-се һәм 162-се полилингваль мәктәптәрендә асылды.
https://www.bashinform.ru/news/social/2023-10-26/v-bashkirii-planiruyut-otkryt-kluby-yunyh-shaymuratovtsev-3494641","26 Октябрь , 16:57",Йәмғиәт,Na
https://bash.bashinform.ru/news/social/2023-10-26/bash-ortostan-h-k-m-tend-bitlek-rezhimy-inderelde-3494598,Башҡортостан хөкүмәтендә битлек режимы индерелде,,"Киҫкен респиратор вирус инфекцияһы һәм башҡа вирус инфекцияларын йоҡтормау өсөн өсөн Башҡортостан хөкүмәтендә битлек режимы индерелде. Был хаҡта «Башинформ» агентлығына республика хөкүмәтенең матбуғат хеҙмәтенән хәбәр иттеләр.
Хөкүмәт аппараты хәҙер штат режимында эшләй, тип өҫтәнеләр матбуғат хеҙмәтендә.
https://www.bashinform.ru/news/social/2023-10-26/v-pravitelstve-bashkirii-vveden-masochnyy-rezhim-3494359","26 Октябрь , 15:07",Йәмғиәт,Na
https://bash.bashinform.ru/news/social/2023-10-26/respublikala-86-keshe-m-kerle-sir-yo-tor-an-3493918,Республикала 86 кеше мәкерле сир йоҡторған,,"Башҡортостанда уҙған тәүлектә 86 кеше коронавирус инфекцияһын йоҡторған. COVID -19 буйынса яңы мәғлүмәттәрҙе республиканың Һаулыҡ һаҡлау министрлығы хәбәр итте. Пандемия башланғандан алып Башҡортостанда бөтәһе 373 715 кеше коронавирус менән сирләгән.
Әлеге ваҡытта 109 пациент стационарҙа дауалана, уларҙың 58-е — оло йәштәге пациенттар. Ә 1022 ауырыу, шул иҫәптән 60 йәштән өлкән 498 кеше өй шарттарында дауалана. Бер тәүлектә 40 кеше һауығып сыҡҡан.
Пандемия башланғандан алып 6109 кеше мәкерле сир ҡорбаны булған. Тәүлек эсендә ковид бер кешенең ғүмерен өҙгән.
https://www.bashinform.ru/news/social/2023-10-26/v-bashkirii-opasnoy-boleznyu-zarazilis-86-chelovek-3493639","26 Октябрь , 11:27",Йәмғиәт,Na
https://bash.bashinform.ru/news/social/2023-10-26/bash-ortostanda-epshek-ar-bo-lauy-m-k-sl-el-farazlana-3493876,"Башҡортостанда епшек ҡар, боҙлауыҡ һәм көслө ел фаразлана",,"Башгидрометүҙәк мәғлүмәттәре буйынса, бөгөн, 26 октябрҙә, урыны менән бер аҙ ҡар яуа, юлдарҙың айырым участкаларында боҙлауыҡ. Ел төньяҡ-көнбайыштан, көнбайыштан талғын. Һауа температураһы көндөҙ 0, -5°.
Йома, 27 октябрҙә, урыны менән бер аҙ ҡар яуыуы көтөлә. Ел төньяҡ-көнбайыштан, көнсығыштан талғын, көндөҙ көсәйеүсән. Төндә -2, -7°, аяҙытҡанда -12°, көндөҙ -4, +1° була.
Шәмбе, 28 октябрҙә, бер аҙ епшек ҡар яуыуы, ҡайһы бер райондарҙа сымдарға һәм ағастарға епшек ҡар һырыуы, юлдарҙа боҙлауыҡ булыуы фаразлана. Ел көнсығыштан, көньяҡ-көнсығыштан талғын, урыны менән көсәйеүсән. Һауа температураһы төндә -2, -7°, аяҙытҡанда -12°, көндөҙ -2, +3°.
«Башинформ» хәбәр иткәнсә, Башҡортостанда ҡапыл һыуытты, был аҙнала республикала  норманан 2-3 градусҡа түбәнерәк булыуы көтөлә.
https://www.bashinform.ru/news/social/2023-10-26/v-bashkirii-prognoziruyutsya-mokryy-sneg-gololeditsa-i-silnyy-veter-3493523","26 Октябрь , 11:07",Йәмғиәт,Na
https://bash.bashinform.ru/news/social/2023-10-26/ildar-m-litbir-in-respublikany-m-arif-ministry-statusynda-bashinform-dy-ya-yrtyl-an-fotozona-yn-ba-alany-3493726,Илдар Мәүлитбирҙин республиканың мәғариф министры статусында «Башинформ»дың яңыртылған фотозонаһын баһаланы,,"Башҡортостандың яңы мәғариф министры Илдар Мәүлитбирҙин бөгөн «Башинформ» мәғлүмәт агентлығында Өфөлә халыҡ-ара полилингваль белем биреү форумына арналған матбуғат конференцияһында ҡатнашты һәм яңыртылған фотозона янында фотоға төштө.
Хәтерегеҙгә төшөрәбеҙ, «Башинформ» коллегаларына интервью яҙҙырыу, матбуғат конференцияларында ҡатнашыусыларҙы фотоға төшөрөү уңайлы булһын өсөн видео- һәм фотозонаны яңыртты. Хәҙер мәғлүмәт агентлығы холын заманса дизайнлы баннер биҙәй.
«Башинформ» - Башҡортостан Республикаһының төп мәғлүмәт агентлығы. 2023 йылда агентлыҡҡа 28 йыл тулды. Бөгөн ул -Башҡортостандың иң күп өҙөмтә килтерелгән яңылыҡтар порталы.
https://www.bashinform.ru/news/social/2023-10-25/ildar-mavletberdin-otsenil-obnovlennuyu-fotozonu-bashinforma-v-statuse-glavy-minobrazovaniya-bashkirii-3493260","26 Октябрь , 10:22",Йәмғиәт,Na
https://bash.bashinform.ru/news/social/2023-10-25/belorettan-olga-plohova-103-s-tyu-an-k-n-n-bild-l-ne-3492749,Белореттан Ольга Плохова 103-сө тыуған көнөн билдәләне,,"Башҡортостанда Ольга Плохова 103-сө тыуған көнөн билдәләне. Белорет районы хакимиәте башлығы Андрей Иванюта социаль селтәрҙәге сәхифәһендә йөҙйәшәр инәй тураһында яҙып сыҡты.
Уның ире туйҙан ике ай үткәс фронтҡа алынған. Башҡаса уны бер ҡасан да күрмәгән. 1943 йылда медицина училищеһын тамамлағандан һуң Ольга Андреевна үҙ теләге менән фронтҡа киткән. Санитар эшелонда шәфҡәт туташы булып хеҙмәт иткән. 1945 йылда Берлинғаса барып еткән, 1946 йылда ғына өйөнә ҡайтҡан. Башҡаса тормошҡа сыҡмаған. Ғүмере буйына хәбәрһеҙ юғалған ирен көткән. Хаҡлы ялға тиклем йоғошло сирҙәр дауаханаһында эшләгән. Уның медициналағы дөйөм эш стажы – 40 йыл.
«Йөҙйәшәр инәйгә һаулыҡ, яҡындарының хәстәрлеген һәм иғтибарын тойоп йәшәүен теләйбеҙ! Уны киләһе Еңеү көнө, сираттағы тыуған көнө менән дә ҡотларбыҙ тип өмөтләнәм», - тип яҙған Андрей Иванюта.
https://www.bashinform.ru/news/social/2023-10-25/dolgozhitelnitsa-iz-bashkirii-olga-plohova-otmetila-103-iy-den-rozhdeniya-3492047","25 Октябрь , 12:48",Йәмғиәт,Na
https://bash.bashinform.ru/news/social/2023-10-25/mihail-mishustin-bash-ortostandy-berense-vitse-premiery-r-st-m-moratov-a-r-hm-t-belder-e-3492350,Михаил Мишустин Башҡортостандың беренсе вице-премьеры Рөстәм Моратовҡа рәхмәт белдерҙе,,"Рәсәй хөкүмәте бойороғо менән Башҡортостан хөкүмәте премьер-министрының беренсе урынбаҫары – республиканың иҡтисади үҫеш һәм инвестиция сәйәсәте министры Рөстәм Моратовҡа иҡтисад тармаҡтарын һанлы үҙгәртеп ҡороу проекттарын тормошҡа ашырыуға индергән өлөшө өсөн Рәсәй Федерацияһы хөкүмәтенең рәхмәт хаты менән билдәләнде.
Бынан алдараҡ «Башинформ» Башҡортостан хөкүмәте аппараты етәксеһе Азамат Абдрахмановты Дуҫлыҡ ордены менән бүләкләнеүе тураһында хәбәр иткәйне.
https://www.bashinform.ru/news/social/2023-10-25/pervomu-vitse-premieru-bashkirii-rustamu-muratovu-ob-yavlena-blagodarnost-pravitelstva-rf-3492253","25 Октябрь , 10:33",Йәмғиәт,Na
https://bash.bashinform.ru/news/social/2023-10-25/bash-ortostanda-a-na-a-a-yna-tiklem-al-yn-m-arly-bula-3492324,Республикала аҙна аҙағына тиклем һалҡын һәм ҡарлы була,,"Синоптиктар фаразлауынса, шаршамбы, 25 октябрҙә, бер аҙ ҡар яуыуы, ҡайһы бер райондарҙа тимер сымдарға һәм ағастарға епшек ҡар һырыуы көтөлә, юлдарҙа боҙлауыҡ. Ел төньяҡтан, төньяҡ-көнбайыштан талғын, урыны менән көсәйеүсән. Һауа температураһы 0, -5°, көнсығышта  +5°.
Кесаҙна, 26 октябрҙә, урыны менән бер аҙ ҡар яуа. Ел төньяҡ-көнбайыштан, көнбайыштан талғын. Төндә -2, -7°, аяҙытҡанда -12°, көндөҙ 0, -5° була.
Йома, 27 октябрҙә, урыны менән бер аҙ ҡар яуыуы көтөлә. Ел төньяҡ-көнбайыштан, көнбайыштан талғын. Һауа температураһы төндә -2, -7°, аяҙытҡанда -12°, көндөҙ 0, -5°.
https://www.bashinform.ru/news/social/2023-10-25/v-bashkirii-do-kontsa-rabochey-nedeli-budet-holodno-i-snezhno-3492075","25 Октябрь , 10:23",Йәмғиәт,Na
https://bash.bashinform.ru/news/social/2023-10-24/ta-ir-k-simov-isemend-ge-bash-ort-batalony-komandiryna-podpolkovnik-iseme-birelde-3491684,Таһир Күсимов исемендәге башҡорт батальоны командирына подполковник исеме бирелде,,"«Башҡортостан» мотоуҡсылар полкының Таһир Күсимов исемендәге батальон командиры «Сенсей» позывнойлы майорға подполковник исеме бирелгән. Был хаҡта «Башҡорт батальоны» телеграм-каналы хәбәр итә.
«Һеҙ был исемгә лайыҡ. Алда әле беҙҙе күп эштәр көтә. Һеҙ яҡшы офицерҙарҙың береһе. Киләсәктә лә шулай булһын, еңеүгә ынтылайыҡ, һалдаттарыбыҙ тураһында хәстәрлек күрәйек. Берҙәмлектә - көс», — тигән һүҙҙәр яңғырай видеояҙмала.
Сентябрь айында «Сенсей» махсус хәрби операция зонаһынан республика халҡына сәләм еткергәйне. Башҡорт яугирҙәре яҡташтарының ярҙамын тоя, тине ул үҙенең мөрәжәғәтендә.
https://www.bashinform.ru/news/svo/2023-10-24/kombatu-bashkirskogo-batalona-imeni-tagira-kusimova-prisvoeno-zvanie-podpolkovnika-3491155","24 Октябрь , 16:41",Йәмғиәт,Na
https://bash.bashinform.ru/news/social/2023-10-24/f-l-etnoturizm-buyynsa-s-ns-haly-ara-forum-asyldy-3491449,Өфөлә этнотуризм буйынса өсөнсө халыҡ-ара форум асылды,,"Бөгөн Өфөнөң «Торатау» конгресс-холында этнотуризм буйынса өсөнсө халыҡ-ара форум үҙ эшен башланы. Унда Рәсәйҙең 50-нән ашыу төбәгенән, шулай уҡ Белоруссиянан һәм Абхазиянан туристик тармаҡ вәкилдәре ҡатнаша.
Этнотуризм, мәҙәни-тарихи туризм йүнәлеше, билдәле бер халыҡтың йәшәгән урынына барып, уларҙың мәҙәниәте һәм көнкүреше, иҫтәлекле урындары, теле, фольклоры, традициялары, байрамдары, кейем-һалымы, аш-һыуы менән танышыуҙы күҙ уңында тота.
Башҡортостанда ошондай урындар: Мәләүез районында «Иная» этнопаркы, «Торатау» солоҡ умарталығы, Иглин районында «Терра Инкогнита» этнопаркы.
«Бөгөн этнофорум башланыр алдынан ғына Ҡаҙағстан делегацияһы менән осраштым. Ҡаҙағстандағы коллегаларыбыҙҙы ла «Башҡорт оҙон ғүмерлелеге» программаһына инергә саҡырабыҙ. Беҙгә белорустар, абхаздар һәм ҡаҙаҡтар килә башлар тип көтәбеҙ.
Был форумды өсөнсө тапҡыр ойошторабыҙ. Ул беҙҙең Туризм үҙәге етәксеһе Артур Мираҫ улы Иҙелбаевтың тәҡдиме менән башланып китте. Ләкин хәҙер бик ҡыҙыҡлы урынға әүерелә бара, бында һеҙҙең менән осрашып, туризм мөмкинлектәре тураһында фекер алышырға мөмкин. Әлбиттә, этнотуризмға баҫым яһайбыҙ, сөнки Башҡортостанда был тема бик популяр. Башҡортостан — төрлө халыҡтар йәшәгән үҙенсәлекле биләмә. Иң мөһиме — ошо халыҡтар үҙҙәренең мәҙәниәтен һәм традицияларын һаҡлай. Шуға Башҡортостанда башҡорттарҙың ғына түгел, рустарҙың, татарҙарҙың, сыуаштарҙың, мариҙарҙың, удмурттарҙың, белорустарҙың һәм башҡа халыҡтарҙың мәҙәниәте, ғөрөф-ғәҙәттәре менән таныша алаһығыҙ», — тине Радий Хәбиров.
Башҡортостан Башлығы һүҙҙәренсә, республикала туристарҙы йәлеп итеү биләмәләре бар. Шүлгәнташ музейы, әле Турахан һәм Хөсәйенбәк кәшәнәләре янында Евразия күсмә цивилизациялар музейын булдырыу өҫтөндә эш бара.
Башҡортостанда этнотуризм үҫеше тураһында «Башинформ» материалында уҡығыҙ.
https://www.bashinform.ru/news/social/2023-10-24/v-ufe-nachal-rabotu-tretiy-mezhdunarodnyy-forum-po-etnoturizmu-3491126","24 Октябрь , 15:37",Йәмғиәт,Na
https://bash.bashinform.ru/news/social/2023-10-24/dostavalov-isemend-ge-bash-ort-batalondy-rota-komandiry-toman-nagrada-a-t-dim-itelde-3490748,Доставалов исемендәге башҡорт батальонының рота командиры «Томан» наградаға тәҡдим ителде,,"А.Доставалов исемендәге башҡорт ирекле батальонының рота командиры «Томан» «Батырлыҡ өсөн» миҙалы менән бүләкләнгән, тип хәбәр итә Башҡорт батальоны телеграм-каналы. Яугиргә награданы алғы һыҙыҡта тапшырғандар.
Хәтерегеҙгә төшөрәбеҙ, бер йыл элек хәрбиҙең улы тыуғайны. «Башинформ» Башҡортостан Башлығы хакимиәте етәксеһенең беренсе урынбаҫары Урал Килсенбаевтың «Томан»ға Радий Хәбировтан исем сәғәт бүләк итеүе хаҡында ла хәбәр иткәйне. Ҡыҫҡа ваҡытлы ялға ҡайтҡанында яугир Башҡортостан Башлығына Александр Доставалов исемендәге батальондың талсымын тапшырҙы.
https://www.bashinform.ru/news/svo/2023-10-23/komandir-bashkirskogo-batalona-imeni-dostavalova-s-pozyvnym-tuman-predstavlen-k-nagrade-3490100","24 Октябрь , 11:09",Йәмғиәт,Na
https://bash.bashinform.ru/news/social/2023-10-24/r-s-y-prezidenty-vladimir-putin-azamat-abdrahmanovty-du-ly-ordeny-men-n-b-l-kl-ne-3490597,Рәсәй президенты Владимир Путин Азамат Абдрахмановты Дуҫлыҡ ордены менән бүләкләне,,"Рәсәй президенты Владимир Путиндың указы менән Башҡортостан хөкүмәте аппараты етәксеһе Азамат Абдрахманов «хеҙмәттә өлгәшкән уңыштары һәм күп йыллыҡ намыҫлы хеҙмәте өсөн»Дуҫлыҡ ордены менән бүләкләнде.
https://www.bashinform.ru/news/social/2023-10-24/rukovoditel-apparata-pravitelstva-bashkirii-nagrazhden-ordenom-druzhby-3490342","24 Октябрь , 10:18",Йәмғиәт,Na
https://bash.bashinform.ru/news/sport/2023-10-25/noyabr-f-l-atyn-y-ar-ara-ynda-boks-buyynsa-r-s-y-chempionaty-oyoshtorola-3492944,Ноябрҙә Өфөлә ҡатын-ҡыҙҙар араһында бокс буйынса Рәсәй чемпионаты ойошторола,,"Ноябрҙә Өфөлә ҡатын-ҡыҙҙар араһында бокс буйынса Рәсәй чемпионаты үткәрелә. Сара 4-11 ноябрҙә Рима Баталова исемендәге Спорт әҙерлеге үҙәгендә була. Турнирҙа Рәсәйҙең 50 төбәгенән ошо спорт төрөн үҙ иткән 220-нән ашыу гүзәл зат ҡатнаша.
Рәсәйҙең Бокс федерацияһы мәғлүмәттәре буйынса, быйыл турнирҙың дөйөм приз фонды 24 миллион һум тәшкил итә. Еңеүселәргә — миллион ярым, көмөш миҙалсыларға — 250 мең, бронза миҙалсыларға 125 мең һум бирелә.
Төп интрига — Рәсәй спортсыһы, ике тапҡыр донъя чемпионы һәм Олимпия уйындары миҙалсыһы Зенфира Магомедалиеваның рингҡа сығыуы. Ярышта ғәмәлдәге донъя һәм Рәсәй чемпиондары ҡатнаша.
Турнирҙы асыу тантанаһы 4 ноябрҙә уҙа.
https://www.bashinform.ru/news/sport/2023-10-25/v-noyabre-v-ufe-proydet-chempionat-rossii-po-boksu-sredi-zhenschin-3492891","25 Октябрь , 15:07",Спорт,Na
https://bash.bashinform.ru/news/sport/2023-10-24/respublikaby-an-ige-k-tennissylar-haly-ara-briks-uyyndary-chempiondary-3491100,Республикабыҙҙан игеҙәк тенниссылар — халыҡ-ара БРИКС уйындары чемпиондары,,"Башҡортостандан игеҙәктәр Михей һәм Виктор Сидоровтар Дурбанда (ЮАР) халыҡ-ара БРИКС уйындарында уңышлы сығыш яһаны. Спортсылар коляскала теннис буйынса команда ярыштарында алтын миҙал яуланы, тип хәбәр иттеләр республиканың Спорт министрлығынан.
Ярышта рәсәйҙәр бөтәһе 59 миҙал алды, улар араһында 35 алтын, 12 көмөш һәм 12 бронза. Түбәнерәк баҫҡыстарҙа — Ҡытай (55 миҙал), ЮАР (51) һәм Һиндостан (27) йыйылма командалары, тип белдерҙеләр Башҡортостандың спорт министрлығында.
Бынан алдараҡ Виктор һәм Михей Сидоровтар «Икар-2023» коляскала теннис буйынса халыҡ-ара турнирҙың финалында сығыш яһағайны, тип хәбәр итте «Башинформ» мәғлүмәт агентлығы.
https://www.bashinform.ru/news/sport/2023-10-24/bratya-tennisisty-iz-bashkirii-stali-chempionami-mezhdunarodnyh-igr-briks-3490678","24 Октябрь , 13:14",Спорт,Na
https://bash.bashinform.ru/news/sport/2023-10-23/f-l-r-s-y-sport-derzhava-y-forumyna-erlek-bashlana-3489412,Өфөлә «Рәсәй — спорт державаһы» форумына әҙерлек башлана,,"2024 йылда Өфөлә ХІІ «Рәсәй — спорт державаһы» халыҡ-ара форумы ойошторола. Башҡортостандың спорт министры Руслан Хәбибов бөгөн Республикаға идара итеү үҙәгендә уҙған хөүмәттең оператив кәңәшмәһендә әйтеүенсә, әлеге сара илдең спорт тормошонда мөһим һәм республика өсөн әһәмиәтле булмаҡсы, сөнки ул баш ҡалабыҙҙың 450 йыллығы  сиктәрендә ойошторола.
«Форумды юғары кимәлдә үткәреүҙе гарантиялайбыҙ», - тип билдәләне Руслан Хәбибов.
Хәтерегеҙгә төшөрәбеҙ, уҙған аҙнала Пермдә «Рәсәй — спорт державаһы» халыҡ-ара форумы булды. Ил делегаттары алдында Рәсәй президенты Владимир Путин сығыш яһаны. Дәүләт башлығы төрлө илдәрҙең спортсыларын Өфөгә форумға саҡырҙы, тип хәбәр иткәйне «Башинформ» мәғлүмәт агентлығы.
«Киләһе йылда «Рәсәй — спорт державаһы» форумы үткәрелә. Ул һәр ваҡыт ҙур илебеҙҙең төрлө ҡалаларында ойошторола. Был юлы Башҡортостан Республикаһының баш ҡалаһы Өфөлә. 2024 йылда Өфө 450 йыллыҡ юбилейын билдәләй. Форум ҡунаҡтарының Рәсәйҙең тағы бер үҙенсәлекле, ҡыҙыҡлы төбәгенең мәҙәниәте, тарихы һәм мираҫы менән танышыу мөмкинлеге бар», — тине Владимир Путин.
https://www.bashinform.ru/news/sport/2023-10-23/v-ufe-nachinaetsya-podgotovka-k-provedeniyu-foruma-rossiya-sportivnaya-derzhava-3489273","23 Октябрь , 13:45",Спорт,Na
https://bash.bashinform.ru/news/sport/2023-10-20/bash-ortostandy-u-yshtary-fizik-kultura-m-sport-buyynsa-d-l-t-sovetynda-bild-l-nde-3486107,Башҡортостандың уңыштары Физик культура һәм спорт буйынса дәүләт советында билдәләнде,,"Кесаҙна Владимир Путин Президент ҡарамағындағы Физик культураны һәм спортты үҫтереү буйынса совет ултырышын үткәрҙе. Ултырыш спорт инфраструктураһын үҫтереү һәм йыһазландырыу мәсьәләләренә арналды.
Рәсәйҙең Спорт көрәше федерацияһы президенты Михаил Мамиашвили Башҡортостандың ауыл спортын үҫтереүҙәге уңыштарын, атап әйткәндә, «Ауыл тренеры» программаһын телгә алды.
- Беҙ ауыл спорты мәсьәләләренә ҡағылдыҡ. Ыңғай миҫал итеп Башҡортостанда бойомға ашырылған «Ауыл тренеры» программаһын килтергем  килә. Тренер баланы ҡыҙыҡһындыра, уға теге йәки был спорт төрө тарихында йәшәргә, балаға үҫешергә мөмкинлек бирә. Спортсылар өсөн был урын үҙенә йәлеп итеү үҙәгенә әүерелә, - тип билдәләне спикер.
Хәтерегеҙгә төшөрәбеҙ, «Башинформ» быйыл Башҡортостанда тағы 55 тренерҙың «Ауыл тренеры» программаһы буйынса 1 миллион һумлыҡ түләү аласағын яҙғайны. Был проект иң яҡшы тәжрибәләрҙең береһенә әүерелде һәм 25-кә яҡын төбәктә индерелде.
https://www.bashinform.ru/news/sport/2023-10-19/uspehi-bashkirii-otmetili-na-gossovete-po-fizicheskoy-kulture-i-sportu-3485196","20 Октябрь , 11:20",Спорт,Na
https://bash.bashinform.ru/news/sport/2023-10-19/bash-ortostan-bashly-y-radiy-h-birov-f-l-r-s-y-sport-derzhava-y-forumyna-erlek-ha-ynda-ytte-3485123,Башҡортостан Башлығы Радий Хәбиров Өфөлә «Рәсәй — спорт державаһы» форумына әҙерлек хаҡында әйтте,,"
2024 йылда Өфөлә «Рәсәй — спорт державаһы» халыҡ-ара форумын үткәреү Рәсәйҙә лә, Башҡортостанда ла спортты һәм физкультураны үҫтереү өсөн өҫтәмә этәргес булыр. Бөгөн «Рәсәй — спорт державаһы» ХІ халыҡ-ара форумында Башҡортостан Башлығы Радий Хәбиров ошо хаҡта белдерҙе. Баш ҡаланың 450 йыллығы билдәләнгән йылда абруйлы сараны ҡабул итеү — Өфө өсөн оло мәртәбә, тине республика етәксеһе.
Хәтерегеҙгә төшөрәбеҙ, бөгөн Рәсәй президенты Владимир Путин Пермдә «Рәсәй — спорт державаһы» ХІ халыҡ-ара форумын асыу тантанаһында киләһе йылда Рәсәй төбәктәрен һәм сит ил вәкилдәрен «Рәсәй — спорт державаһы» форумында ҡатнашырға саҡырҙы. Форум 2024 йылда Башҡортостандың баш ҡалаһы Өфөлә ойошторола, тип билдәләне дәүләт башлығы.","19 Октябрь , 17:09",Спорт,Na
https://bash.bashinform.ru/news/sport/2023-10-19/respublikany-badminton-buyynsa-yyyylma-komanda-y-r-s-y-i-k-sl-s-i-bend-3484001,Республиканың бадминтон буйынса йыйылма командаһы — Рәсәйҙә иң көслө өсәү араһында,,"Республикабыҙҙың йыйылма командаһы 2023 йылда Рәсәй субъекттарының йыйылма командалары араһында ил чемпионатының бронза призеры булды. Башҡортостан данын Өфөнөң 7-се олимпия резервындағы спорт мәктәбенән Родион Алимов, Алина Дәүләтова, Никита Лемешко, Галина Мезенцева, Александр Сорокин яҡланы. Был хаҡта Спорт министрлығының матбуғат хеҙмәте хәбәр итә.
Хәтерегеҙгә төшөрәбеҙ, «Башинформ» Өфө спортсыһы Алина Дәүләтованың Бадминтон буйынса Рәсәй чемпионы исемен яулауы хаҡында яҙғайны.
https://www.bashinform.ru/news/sport/2023-10-18/sbornaya-bashkirii-po-badmintonu-voshla-v-troyku-silneyshih-v-rossii-3483502","19 Октябрь , 10:16",Спорт,Na
https://bash.bashinform.ru/news/sport/2023-10-16/f-l-konki-a-figuraly-shyuyu-buyynsa-r-s-y-gran-priyyny-berense-etaby-tamamlandy-3479578,Өфөлә конькиҙа фигуралы шыуыу буйынса Рәсәй Гран-прийының беренсе этабы тамамланды,,"Өфөлә конькиҙа фигуралы шыуыу буйынса Бөтә Рәсәй ярыштарының беренсе этабы тамамланды. Бүләкләү тантанаһында Рәсәй Конькиҙа фигуралы шыуыу федерацияһының генераль директоры Александр Коган һәм Башҡортостандың спорт министры урынбаҫары Артем Новиков ҡатнашты.
Башҡортостандың спорт министрлығынан хәбәр итеүҙәренсә, Рәсәй Гран-прийы ярыштарының беренсе этабы йомғаҡтары буйынса ир-егеттәр араһында беренсе урынды Евгений Семененко яуланы, икенсе урында — Роман Савосин, ә өсөнсөлә — Андрей Мозалев. Ҡатын-ҡыҙҙар араһында пьедесталдың иң юғары баҫҡысында — Аделия Петросян. Анна Фролова — икенсе, Елизавета Куликова өсөнсө урынды алды. Бейеүҙә Елизавета Худайбердиева һәм Егор Базин, Ирина Хавронина һәм Девид Нарижный — икенсе, Софья Леонтьева һәм Даниил Горелкин өсөнсө урынға лайыҡ булды.
https://www.bashinform.ru/news/sport/2023-10-16/v-ufe-zavershilsya-pervyy-etap-gran-pri-rossii-po-figurnomu-kataniyu-na-konkah-3479509","16 Октябрь , 11:41",Спорт,Na
https://bash.bashinform.ru/news/sport/2023-10-16/bash-ortostan-parashyutsylary-r-s-y-kubogynda-bish-k-m-sh-m-ber-bronza-mi-al-yaulany-3479434,Республикабыҙ парашютсылары Рәсәй кубогында биш көмөш һәм бер бронза миҙал яуланы,,"Республиканың Парашют спорты федерацияһы спортсылары парашют спорты буйынса Рәсәй кубогы финалында юғары пилотаж күрһәтте. Улар биш көмөш һәм бер бронза миҙал алып ҡайтты.
Бына улар беҙҙең чемпиондар: Антон Филиппов, Евгения Торгашева, Игорь Митюков, Илнур Хәлиуллин, Артём Боровик һәм Ольга Кириллова.
Эксперттар һүҙҙәренсә, болоттар аҫтында маневр яһау сәнғәтен үҙләштереү - еңелдән түгел. Техниканы үҙләштереү менән бер рәттән спортсы тулҡынланыуын еңергә тейеш. Иң ҡурҡынысы - 15-се һикереш, ә 500-сөһө ваҡытында спортсылар барыһын да беләм тип уйлай һәм тыныслана, шуға осошта хаталар яһай.
https://www.bashinform.ru/news/sport/2023-10-15/parashyutisty-bashkirii-zavoevali-pyat-serebryanyh-i-odnu-bronzovuyu-medal-na-kubke-rossii-3479075","16 Октябрь , 10:09",Спорт,Na
https://bash.bashinform.ru/news/sport/2023-10-12/f-sportsy-y-r-s-y-e-ya-y-rekordyn-uy-y-3475939,Өфө спортсыһы Рәсәйҙең яңы рекордын ҡуйҙы,,"Өфө спортсыһы Демид Ручко роллер-спортта сираттағы Рәсәй рекордын ҡуйҙы. Яҡташыбыҙ Санкт-Петербургта Neva Roller Cup халыҡ-ара ярыштарында ҡатнашып, бер аяғында 20 конустан торған юлды 4,838 секунд эсендә үтте.
Республиканың Спорт министрлығынан хәбәр итеүҙәренсә, Башҡортостандан 14 спортсы сығыш яһаны. Анна Бусарева - беренсе, Агата Ямаева - икенсе, Дарья Иванова һәм Михай Фёдоров өсөнсө урындарҙы алды.
Был Демидтың тәүге еңеүе түгел. Былтыр йыл аҙағында ул 10-18 йәшлектәр араһында квалификация уҙыштарында Рәсәй рекордын ҡуйҙы. Ул саҡта спортсы Омскиҙа роллер-спорт буйынса Бөтә Рәсәй ярыштарында сығыш яһаны, тип хәбәр иткәйне «Башинформ» мәғлүмәт агентлығы.
https://www.bashinform.ru/news/sport/2023-10-12/roller-iz-ufy-ustanovil-novyy-rekord-rossii-3475412","12 Октябрь , 14:01",Спорт,Na
https://bash.bashinform.ru/news/sport/2023-10-10/bash-ortostandan-y-sh-shahmatsy-ike-tap-yr-r-s-y-chempiony-3473599,Башҡортостандан йәш шахматсы — ике тапҡыр Рәсәй чемпионы,,"Башҡортостандан йәш шахматсы Адель Йосопова ауыл ерендә уҡыған ҡыҙҙар араһында классик шахмат буйынса ике тапҡыр Рәсәй чемпионы исемен яуланы. Был хаҡта республиканың Шахмат федерацияһынан хәбәр иттеләр.
Адель Йосопова 2-10 октябрҙә Һамар өлкәһендә ауыл уҡыусылары араһында ойошторолған Бөтә Рәсәй ярыштарында ҡатнашты. «Башинформ»ға хәбәр итеүҙәренсә, турнирҙа ҡыҙ спорт ҡомарын һәм еңеүгә ынтылышын күрһәтте.
Шулай уҡ яҡташыбыҙ турнирҙа 17 йәшкә тиклемге ҡыҙҙар араһында беренсе, сатраш композицияларын сисеү буйынса конкурста икенсе урынды алды, тип белдерҙеләр Башҡортостандың Шахмат федерацияһында.
Ә бынан алда Адель Йосопова Силәбе өлкәһендә ҡатын-ҡыҙҙар араһында үткән Рәсәй кубогы этабында сығыш яһағайны.
Хәтерегеҙгә төшөрәбеҙ, Адель Йосопованың ғаиләһендә апаһы Жизель, ҡустылары Эмиль менән Камил да шахмат менән мауыға. Әсәһе Ольга Йосопова әйтеүенсә, балаларҙа шахматҡа һөйөүҙе атаһы Ринат Йосопов уятҡан.
https://www.bashinform.ru/news/sport/2023-10-10/yunaya-shahmatistka-iz-bashkirii-stala-dvukratnoy-chempionkoy-rossii-3472920","10 Октябрь , 15:10",Спорт,Na
https://bash.bashinform.ru/news/sport/2023-10-09/11-oktyabr-f-l-figuraly-shyuyu-buyynsa-b-t-r-s-y-yaryshtary-bashlana-3471907,11 октябрҙә Өфөлә фигуралы шыуыу буйынса Бөтә Рәсәй ярыштары башлана,,"Был аҙнала Өфөлә конькиҙа фигуралы шыуыу буйынса «Ҡурай иле» Бөтә Рәсәй ярыштары башлана. Ярыштарҙы асыу тантанаһы Башҡортостан Республикаһы көнөндә уҙа.
Шулай уҡ Башҡортостандың баш ҡалаһында юниорҙар араһында конькиҙа фигуралы шыуыу буйынса Бөтә Рәсәй ярыштары ойошторола. «Башинформ» агентлығы хәбәр иткәнсә, спортсыларҙы Олимпия уйындары чемпиондары Алина Заһитова, Виктория Синицина, Никита Кацалапов, Марк Кондратюк, Анна Щербакова, донъя, Европа, Рәсәй чемпиондары, донъя чемпионаттары призёрҙары Александра Бойкова, Дмитрий Козловский, Елизавета Туктамышева, Дмитрий Алиев, Александра Степанова һәм Иван Букин сәләмләй.
Ярыштар 11 октябрҙә Спорт һарайында (Рихард Зорге урамы, 41) киске 5 тула 15 минутта асыла. Фигуристарҙың сығыштарын 10-14 октябрҙә ҡарарға мөмкин. Ярыштарҙа спорт мастерлығына кандидаттар ҡатнаша. Программала яңғыҙ һәм парлап шыуыу, шулай уҡ боҙҙа бейеү ҡаралған. Билеттар һатыуҙа.
https://www.bashinform.ru/news/sport/2023-10-09/v-ufe-11-oktyabrya-torzhestvenno-startuyut-vserossiyskie-sorevnovaniya-po-figurnomu-kataniyu-3471544","9 Октябрь , 16:28",Спорт,Na
https://bash.bashinform.ru/news/sport/2023-10-05/respublikaby-an-alty-k-r-shse-evropa-chempiony-3466675,Республикабыҙҙан алты көрәшсе — Европа чемпионы,,"Башҡортостан көрәшселәре Баҡыла Европа чемпионы титулын яуланы. Спортсыларыбыҙҙың халыҡ-ара кимәлдә еңеүе тураһында республиканың спорт министры Руслан Хәбибов хәбәр итте.
Азербайжанда ойошторолған ярыштарҙа 19 илдән спортсылар ҡатнашты. Башҡортостан көрәшселәре алты алтын, ике көмөш һәм бер бронза миҙалға лайыҡ булды.
«Башинформ» агентлығы асыҡлауынса, ир-егеттәр араһында — Рөстәм Зыяҡаев (100 килограмдан ашыу), Дмитрий Ларюков (68 килограмға тиклем) һәм Рәзил Шабиев (75 килограмға тиклем), ә ҡатын-ҡыҙҙар араһында Алёна Фәтихова (52 килограмм), Алина Пухова (66 килограмм) һәм Олимпия Мәхийәнова (76 килограмм) Европа чемпионы исемен алды.
Илфаҡ Ибәтуллинда (57 килограмм) һәм Артур Зөлҡәрнәевта (82 килограмм) — көмөш миҙалдар. Виталий Балянов (100 килограмға тиклем) бронза миҙалға лайыҡ булды.
Әйткәндәй, быйыл июль айында Артур Зөлҡәрнәев Астанала билбау көрәше буйынса донъя чемпионатында ете тапҡыр донъя чемпионы исемен яуланы.
https://www.bashinform.ru/news/sport/2023-10-05/shest-bortsov-iz-bashkirii-stali-chempionami-evropy-3466528","5 Октябрь , 12:29",Спорт,Na
https://bash.bashinform.ru/news/sport/2023-10-03/f-g-dinamo-oyoshma-y-yaryshtarynda-atnashyu-s-n-15-komanda-kilde-3463803,Өфөгә «Динамо» ойошмаһы ярыштарында ҡатнашыу өсөн 15 команда килде,,"Өфөлә «Динамо» ойошмаһының 100 йыллығына арналған волейбол буйынса Бөтә Рәсәй ярыштары башланды. Был хаҡта үҙенең телеграм-каналында Башҡортостандың спорт министры Руслан Хәбибов хәбәр итте.
«Башинформ» мәғлүмәт агентлығына билдәле булыуынса, Башҡортостандың баш ҡалаһына Рәсәйҙең 15 төбәгенән 15 волейбол командаһы килде. Бындай ярыштар күпселек волейболсылар өсөн олимпия пьедесталына күтәрелеү юлында мөһим этап һәм ныҡлыҡҡа һынау булып тора.«2023 йыл илебеҙҙең байтаҡ спорт ойошмалары өсөн юбилейлы булды. Рәсәйҙең, республиканың Спорт министрлығының һәм илебеҙ волейболының, шулай уҡ «Динамо» ойошмаһының 100 йыллығы, ә былтыр Башҡортостан Республикаһында тармаҡ волейбол йылы ине», — тип белдерҙе республикабыҙҙың спорт министры.
Бынан алдараҡ «Башинформ» «Урал» волейбол клубының Иран спортсыһы Милад Эбадипурҙы ҡабул итеүе хаҡында хәбәр иткәйне.
https://www.bashinform.ru/news/sport/2023-10-03/v-ufu-priehali-15-komand-dlya-uchastiya-v-sorevnovaniyah-obschestva-dinamo-3463701","3 Октябрь , 17:00",Спорт,Na
https://bash.bashinform.ru/news/sport/2023-10-03/bash-ortostan-dzyudosylary-r-s-y-chempionatynda-volga-buyy-federal-okrugy-yyyylma-komanda-yna-bronza-mi-al-kilter-e-3463377,Республика дзюдосылары Рәсәй чемпионатында Волга буйы федераль округы йыйылма командаһына бронза миҙал килтерҙе,,"Башҡортостан спортсылары Волга буйы федераль округы йыйылма командаһы составында дзюдо буйынса Рәсәй чемпионатында өсөнсө урынды яуланы. Спорт министрлығынан хәбәр итеүҙәренсә, Хәсән Нуриев, Атам Барахоев, Карен Галстян, Урусхан-Бәк Балаев һәм Алихан Цечоев бронза миҙалдарға лайыҡ булды.
Дзюдо буйынса Рәсәй чемпионаты Кемерово ҡалаһының «Кузбасс-Арена»һында үтте. Унда илдең 59 төбәгенән 500-ҙән ашыу спортсы иң көслөләр исеме өсөн көрәште.
Өфөлә лә Көрәш һарайы төҙөлә, тип хәбәр иткәйне «Башинформ» мәғлүмәт агентлығы. 2019 йылдың авгусында Башҡортостан Башлығы Радий Хәбиров спорт объектын төҙөү тәҡдиме сығыш яһаны.
https://www.bashinform.ru/news/sport/2023-10-03/dzyudoisty-bashkirii-prinesli-bronzu-v-kopilku-sbornoy-pfo-na-na-chempionate-rossii-3463113","3 Октябрь , 13:09",Спорт,Na
https://bash.bashinform.ru/news/sport/2023-09-28/salauat-yulaev-hokkey-kluby-kapitany-grigoriy-panin-atay-bul-an-3458273,«Салауат Юлаев» хоккей клубы капитаны Григорий Панин атай булған,,"«Салауат Юлаев» хоккей клубы капитаны Григорий Панин атай булған. Хоккейсының ғаиләһендә сабый тыуыуы хаҡында «Башинформ» мәғлүмәт агентлығына клубтың телеграм-каналынан билдәле булды.
«Беҙ һине шул тиклем көттөк», - тип Григорий Паниндың һүҙҙәрен килтерә паблик.
Григорий Панин «Салауат Юлаев»ҡа 2017 йылдан алып етәкселек итә. Бынан алдараҡ ул Башҡортостан Башлығының хоккей клубы етәкселеге, тренерҙар штабы һәм уйынсылары менән осрашыуында йәш хоккейсыларҙың потенциалын юғары баһаланы.
https://www.bashinform.ru/news/sport/2023-09-28/kapitan-hk-salavat-yulaev-grigoriy-panin-stal-ottsom-3457416","28 Сентябрь , 17:01",Спорт,Na
https://bash.bashinform.ru/news/sport/2023-09-13/respublikaby-sportsy-y-ger-sporty-buyynsa-don-ya-chempionatynda-m-berenselegend-k-m-sh-prizer-3434054,Республикабыҙ спортсыһы — гер спорты буйынса донъя чемпионатында һәм беренселегендә көмөш призер,,"Яҡташыбыҙ Розана Кашапова гер спорты буйынса донъя чемпионатында һәм беренселегендә көмөш миҙал яуланы. Был хаҡта «Башинформ»ға Балтас районы хакимиәте башлығы Илгиз Субушевтан билдәле булды. Спортсы ҡыҙ ошо районда тыуып үҫкән.
Ярыштар 7-12 сентябрҙә Үзбәкстандың Хиуа ҡалаһында уҙҙы. Унда донъяның 21 иленән 600-ҙән ашыу спортсы ҡатнашты. Республикабыҙҙы Рәсәйҙең йыйылма командаһы ағзаһы, Рәсәйҙең спорт мастеры Розана Кашапова күрһәтте. Әйткәндәй, спортсыларыбыҙ был ярышта рәсми гимн һәм милли йыйылма команданың флагы менән сығыш яһаны.
https://www.bashinform.ru/news/sport/2023-09-13/sportsmenka-iz-bashkirii-stala-serebryanym-prizerom-chempionata-i-pervenstva-mira-po-girevomu-sportu-3433770","13 Сентябрь , 13:13",Спорт,Na
https://bash.bashinform.ru/news/sport/2023-09-11/y-sh-shahmatsy-samira-ishkinina-r-s-y-kubogy-etabynda-va-ytynan-alda-e-e-yaulany-3430332,Йәш шахматсы Самира Ишкинина Рәсәй кубогы этабында ваҡытынан алда еңеү яуланы,,"Салауат ҡалаһынан йәш шахматсы Самира Ишкинина 11 йәшкә тиклемге ҡыҙҙар араһында Рәсәй кубогы этабында ваҡытынан алда еңеү яуланы. Ярыш 1-9 сентябрҙә Анапала уҙҙы.
Ҡала мэрияһының матбуғат хеҙмәтенән хәбәр итеүҙәренсә, Самира Мәскәү, Краснодар крайы һәм Һарытау өлкәһе спортсылары менән көс һынашты. Беҙҙең йәш шахматсы бөтә партияларҙы ла уңышлы уйнап, этап тамамланырҙан бер тур алда еңеү яуланы, шул рәүешле ул декабрҙә Ярославлдә үтәсәк Рәсәй кубогы финалына ҙур аҙым яһаны.
https://www.bashinform.ru/news/sport/2023-09-11/yunaya-shahmatistka-iz-bashkirii-samira-ishkinina-oderzhala-dosrochnuyu-pobedu-na-etape-kubka-rossii-3430157","11 Сентябрь , 12:01",Спорт,Na
https://bash.bashinform.ru/news/sport/2023-09-07/mir-f-hretdinov-baltika-starty-ny-i-sh-p-rapirasy-y-3423322,Әмир Фәхретдинов — «Балтика старты»ның иң шәп рапирасыһы,,"Башҡортостандан Әмир Фәхретдинов «Балтика старты»ның иң шәп рапирасыһы исемен яуланы, тип хәбәр итте Башҡортостандың спорт министры Руслан Хәбибов үҙенең телеграм-каналында.
Выборг ҡалаһында «Балтика старты» Бөтә Рәсәй кадеттар турнирында егеттәр араһында рапира буйынса ярыштар тамамланды.
Ошо турнирҙа ҡатнашҡан 156 спортсы араһынан Башҡортостан вәкиле Әмир Фәхретдинов еңеүсе булды.
Көмөш миҙал - Санкт-Петербургтан Всеволод Мирошниченкола.
Өсөнсө урынды Башҡортостандан Дәүләт Хәйретдинов менән Татарстандан Адель Йосопов бүлеште.
https://www.bashinform.ru/news/sport/2023-09-07/amir-fahretdinov-iz-bashkirii-stal-luchshim-rapiristom-baltiyskogo-starta-3423033","7 Сентябрь , 13:05",Спорт,Na
https://bash.bashinform.ru/news/sport/2023-09-06/bash-ortostan-rapirasy-y-malena-shaymoratova-b-t-r-s-y-turnirynda-bronza-prizer-3422071,Башҡортостан рапирасыһы Малена Шайморатова — Бөтә Рәсәй турнирында бронза призер,,"Башҡортостан рапирасыһы Малена Шайморатова «Балтика старты» фехтование буйынса Бөтә Рәсәй турнирының бронза призеры булды. 18 йәшкә тиклемге егет-ҡыҙҙар араһындағы ярыштар Ленинград өлкәһенең «Выборг» спорт комплексында бара. Турнирҙа Рәсәй төбәктәренән 1000-гә яҡын йәш спортсы сығыш яһай. Ярыштарҙа фехтованиеның бөтә төрҙәре тәҡдим ителгән: рапира, ҡылыс, шпага. Спорт министрлығының матбуғат хеҙмәтенән хәбәр итеүҙәренсә, беҙҙең Малена Шайморатова шпага менән шәхси алышта өсөнсө урынды яуланы.
https://www.bashinform.ru/news/sport/2023-09-06/rapiristka-iz-bashkirii-malena-shaymuratova-stala-bronzovym-prizerom-vserossiyskogo-turnira-3421976","6 Сентябрь , 16:29",Спорт,Na
https://bash.bashinform.ru/news/sport/2023-09-05/bash-ortostandy-adaptiv-sport-ge-instruktory-erenburg-miksonov-para-karate-buyynsa-r-s-y-chempiony-3420221,Башҡортостандың адаптив спорт үҙәге инструкторы Эренбург Миксонов - пара-каратэ буйынса Рәсәй чемпионы,,"Башҡортостандың Адаптив спорт үҙәге спортсыһы һәм инструкторы Эренбург Миксонов пара-каратэ буйынса Рәсәй чемпионы исемен яуланы. Турнир ошо көндәрҙә Мәскәү өлкәһенең Клин ҡалаһында үтте. Унда илдең 14 төбәгенән 62 иң яҡшы спортсы ҡатнашты. Республика Спорт министрлығының матбуғат хеҙмәтенән билдәле булыуынса, яҡташыбыҙ терәк-хәрәкәт аппараты сирҙәренән яфаланған кешеләр өсөн ПОДА-ката дисциплинаһында сығыш яһап, илдең иң яҡшы пара-каратисы исеменә лайыҡ булды.
«Спортсыны һәм уның тренеры Тимербаев Марат Шәфиғулла улын шәп һөҙөмтә менән ҡотлайбыҙ», - тип белдерҙеләр Спорт министрлығының матбуғат хеҙмәтендә.
https://www.bashinform.ru/news/sport/2023-09-05/instruktor-tsentra-adaptivnogo-sporta-bashkirii-erenburg-miksonov-stal-chempionom-rossii-po-para-karate-3420152","5 Сентябрь , 15:57",Спорт,Na
https://bash.bashinform.ru/news/economy/2023-10-27/k-bank-t-p-stavkany-15-arttyr-y-3496343,Үҙәк банк төп ставканы 15% арттырҙы,,"Рәсәй банкының Директорҙар советы ултырышы йомғаҡтары буйынса бөгөн, 27 октябрҙә, төп ставка бер юлы 2 процент пунктына — йылына 15% тиклем арттырылды. Яңы ставка 30 октябрҙә көсөнә инә.
Үҙәк банктың релизында билдәләнеүенсә, ағымдағы инфляция баҫымы һиҙелерлек көсәйҙе, 23 октябргә баһа буйынса, йыллыҡ инфляция 6,6% ҡәҙәр артты (сентябрҙә 6% ине).
2023 йылға инфляция буйынса фараз — 7-7,5%.
https://www.bashinform.ru/news/economy/2023-10-27/tsb-povysil-klyuchevuyu-stavku-do-15-3496064","27 Октябрь , 16:37",Иҡтисад,Na
https://bash.bashinform.ru/news/economy/2023-10-27/bash-ortostanda-bash-ort-aty-m-unar-oshtary-gen-t-s-n-er-b-lende-3495957,Башҡортостанда Башҡорт аты һәм һунар ҡоштары үҙәген төҙөү өсөн ер бүленде,,"Башҡортостанда тағы бер нисә инвестор үҙ проекттарын бойомға ашырыу өсөн ябайлаштырылған процедура буйынса ер алды. Республика Башлығы ҡул ҡуйған бойороҡтар торлаҡ, коммерция һәм социаль йәһәттән мөһим объекттар төҙөү пландарына ҡағыла.
Башҡортостандың Туризмды үҫтереү үҙәге Евразия күсмә цивилизациялар музейын төҙөү барышында башҡорт аты һәм һунар ҡоштары үҙәген булдырыу өсөн Шишмә районында 2,6 мең сутый ерҙе ҡуртымға алды. Радий Хәбиров һүҙҙәренсә, был объекттар һөнәрселәр ауылы һәм башҡа этно-тарихи майҙансыҡтар менән бергә музей комплексы эргәһендә урынлашырға тейеш, тип хәбәр иткәйне «Башинформ». Бынан алда музей төҙөү өсөн 1,95 мең сутый бүленде.
«Стройинвест Компанияһы» Стәрлетамаҡтың көнбайышындағы 2-се биҫтәһендә һатыулашыуһыҙ 83 сутый участканы алды һәм бында 9,7 мең квадрат метр торлаҡ төҙөргә, ә 6 фатирҙы алданған өлөшсөләргә тапшырырға вәғәҙә бирҙе.
«Акцент» йәмғиәте Өфө районының Дорогин ауылында магазин төҙөй, шуның өсөн компания сауҙалашыуһыҙ 50 сутый,  «Волкодав сервис» Архангел районы үҙәгендә юл буйы комплексын һалыу өсөн 100 сутый ерҙе ҡуртымға алды.
https://www.bashinform.ru/news/economy/2023-10-27/v-bashkirii-vydelili-zemlyu-pod-stroitelstvo-tsentra-bashkirskoy-loshadi-i-pevchih-ptits-3495869","27 Октябрь , 13:33",Иҡтисад,Na
https://bash.bashinform.ru/news/economy/2023-10-25/f-l-iv-e-el-s-n-t-forumy-asyldy-3492840,Өфөлә IV «Еңел сәнәғәт» форумы асылды,,"Бөгөн Өфөлә IV «Еңел сәнәғәт» форумы үҙ эшен башланы. Быйыл унда Рәсәйҙән, Белоруссиянан, Үзбәкстандан, Ҡаҙағстандан 80 компания һәм дизайнерҙар ҡатнаша.
Форум бер нисә тематик майҙансыҡҡа бүленгән, күргәҙмә майҙансығында дизайн, старт, фабрика, мода, бала саҡ, спорт, махсус кейем һәм сифат территориялары эшләй.
«Беҙ «Еңел сәнәғәт» форумын дүртенсе тапҡыр уҙғарабыҙ. Ҡатнашыусылар йылдан-йыл арта. Белоруссиянан, Үзбәкстандан һәм Ҡаҙағстандан килгән ҡунаҡтарыбыҙҙы сәләмләйем. Башҡортостанға рәхим итегеҙ. Рәсәй төбәктәре вәкилдәрен дә сәләмләйем. Бөгөн беҙҙә Дағстандың ҡыҙыҡлы стенды бар. Рәсәйҙә һәм яҡшы күршеләребеҙҙә еңел сәнәғәттең нисек үҫешкәнен күреү мөмкинлеге булыр тип уйлайым.
Беҙ, ҡулланыусылар, Рәсәй етештереүселәре теккән кейем-һалымды рәхәтләнеп кейәбеҙ. Бөгөн дә еңел сәнәғәт предприятиелары етәкселәренә айырым рәхмәт һүҙҙәрен еткерәм. Еңел сәнәғәт – тәү сиратта ҙур хеҙмәт. Тармаҡ предприятиелары хеҙмәткәрҙәренә лә – оло рәхмәт һүҙҙәре. Уларҙың эше еңел түгел. Унда эшләгән ҡатын-ҡыҙҙарға беҙҙе кейендергәне, Башҡортостанда, Рәсәйҙә йәшәүселәр матур булһын тип тырышҡаны өсөн рәхмәт.
Бөгөн тәжрибә уртаҡлашабыҙ. Башҡортостан тураһында әйткем килә. Республикабыҙҙың авиация двигателдәре, вертолеттар, нефть, нефть химияһы, газ химияһы ғына түгел икәнен беләбеҙ. Беҙ Башҡортостандың еңел сәнәғәт менән дә танылыу яулауын теләйбеҙ», - тине Башҡортостан Башлығы форумды асыу тантанаһында.
Республика властары еңел сәнәғәтте үҫтереүҙә ике йүнәлеш буйынса бара, тип билдәләне Радий Хәбиров.
«Башҡортостандың идара итеү командаһы исеменән шуны әйтергә теләйем: еңел сәнәғәтте үҫтереү һәм уға ярҙам итеү - дәүләттең мөһим бурыстарының береһе», - тине Радий Хәбиров.
Республика етәксеһе еңел сәнәғәт предприятиелары вәкилдәрен дәүләт наградалары менән бүләкләне.
Радий Хәбиров «Рәсәй сифат системаһы» ойошмаһы етәксеһе Максим Протасов менән Башҡортостандың алдынғы етештереүселәре, дизайнерҙары һәм студенттарының кейем коллекцияларын да ҡараны.
https://www.bashinform.ru/news/economy/2023-10-25/v-ufe-otkrylsya-iv-forum-legkoy-promyshlennosti-legprom-3492755","25 Октябрь , 14:10",Иҡтисад,Na
https://bash.bashinform.ru/news/economy/2023-10-25/2024-yylda-r-s-y-pensiya-indeksatsiyalana-3492453,2024 йылда Рәсәйҙә пенсия индексациялана,,"Дәүләт Думаһы беренсе уҡыуҙа 2024 йылдың 1 ғинуарынан эшләмәгән граждандарҙың пенсияһын индексациялау тураһында закон ҡабул итте. Рәсәйҙә пенсия 7,5% арттырыла. Был 32 миллион кешегә ҡағыла, тип хәбәр итә Дәүләт Думаһының матбуғат хеҙмәте рәйес Вячеслав Володинға һылтанма менән.
«Пенсионерҙарға түләнә торған аҡса федераль бюджет проектына һалынған. 2024 йылда пенсияны арттырыу өсөн өҫтәмә бюджет сығымдары 234 миллиард һум самаһы тәшкил итә», — тип белдерҙе Володин.
25 октябрҙә депутаттар беренсе уҡыуҙа минималь эш хаҡын күтәреү тураһында законды ҡарарға йыйына.
https://www.bashinform.ru/news/economy/2023-10-24/indeksatsiya-pensiy-v-2024-godu-kosnetsya-32-mln-zhiteley-rossii-3491872","25 Октябрь , 11:25",Иҡтисад,Na
https://bash.bashinform.ru/news/economy/2023-10-25/f-l-kadr-ar-a-ytly-ty-b-t-r-s-n-340-y-m-t-transporty-voditele-talap-itel-3492413,Өфөлә кадрҙарға ҡытлыҡты бөтөрөү өсөн 340 йәмәғәт транспорты водителе талап ителә,,"Өфөлә ҡала йәмәғәт транспорты водителдәренә ҡытлыҡты кәметеү буйынса комплекслы эш алып барыла. Мәҫәлән, дөйөм белем биреү учреждениелары һәм һөнәри уҡыу йорттары менән үҙ-ара эш итеүҙе иҫәпкә алып баш ҡаланың автотранспорт предприятиеларын тулыландырыу мәсьәләһе ҡарала.
Әлеге ваҡытта муниципаль ташыусыларға 340-тан ашыу хеҙмәткәр талап ителә, шуларҙың 140-ы – автобус, 126-һы – троллейбус һәм 77-һе – трамвай водителе.
Бынан алдараҡ «Башинформ» тиҙҙән Башҡортостандың 250 яңы автобус алырға йыйыныуын хәбәр иткәйне.
https://www.bashinform.ru/news/economy/2023-10-24/v-ufe-dlya-zakrytiya-kadrovogo-defitsita-trebuetsya-340-voditeley-obschestvennogo-transporta-3491795","25 Октябрь , 11:05",Иҡтисад,Na
https://bash.bashinform.ru/news/economy/2023-10-24/bash-ortostan-a-balalar-posobielaryn-t-l-s-n-federal-byudzhettan-5-40-milliard-umdan-ashyu-a-sa-b-lende-3491068,"Башҡортостанға балалар пособиеларын түләү өсөн федераль бюджеттан 5,40 миллиард һумдан ашыу аҡса бүленде",,"Башҡортостанға 2023 йылда балалар пособиеһын түләү өсөн федераль бюджеттан 5,40 миллиард һумдан ашыу аҡса бүленде. Был сумманан 2,13 миллиард һумға яҡыны өсөнсө йәки артабанғы бала тыуған осраҡта тәғәйенләнгән айлыҡ түләүҙәргә (3 йәшкәсә) йүнәлтелде, тиелә Рәсәй хөкүмәтенең рәсми хоҡуҡи мәғлүмәт сайтында баҫылған бойороғонда.
Тағы ла 3,27 миллиард һумдан ашыуы 3-7 йәшлек балаларға пособие түләү өсөн тотонолорға тейеш.
«Башинформ» шулай уҡ Башҡортостанда 234 600-ҙән ашыу бала тәрбиәләгән 119 700 ғаиләнең балаларға берҙәм пособие алыуын хәбәр иткәйне.
https://www.bashinform.ru/news/economy/2023-10-24/bashkirii-na-vyplatu-detskih-posobiy-iz-federalnogo-byudzheta-vydeleno-bolee-5-40-mlrd-rubley-3490662","24 Октябрь , 12:49",Иҡтисад,Na
https://bash.bashinform.ru/news/economy/2023-10-23/bash-ortostandan-mahsus-h-rbi-operatsiyala-atnashyusylar-y-esh-ha-y-arttyryldy-3489238,Республиканан махсус хәрби операцияла ҡатнашыусыларҙың эш хаҡы арттырылды,,"2023 йылдың октябренән махсус операцияла ҡатнашыусыларҙың эш хаҡы арта. 1 октябрҙән индексация булды, шуны иҫәпкә алып, хәҙер махсус хәрби операцияла ҡатнашыусыларға кәмендә 210 мең һум түләнә, тип хәбәр итә «Красная звезда» гәзите Рәсәй оборона министры урынбаҫары Татьяна Шевцоваға һылтан менән.
Шулай уҡ хәрби пенсионерҙарҙы һәм уларҙың ғаилә ағзаларын пенсия менән тәьмин итеү кимәлен күтәреү өсөн 2023 йылда хәрби пенсиялар 10,5 процентҡа индексацияланды.
Республикала йәшәүселәр контракт төҙөүгә бәйле һорауҙар менән берҙәм белешмәгә 177, Ситуация үҙәгенә 122 йәки (347) 218-19-19, «Минең документтарым» күп функциялы үҙәгенең иң яҡын офисына мөрәжәғәт итә ала. Шулай уҡ һорауҙарығыҙға яуаптарҙы башбат.рф сайтында, Телеграм-каналдағы чат-боттарҙа табырға мөмкин.
https://www.bashinform.ru/news/economy/2023-10-22/s-oktyabrya-2023-goda-uchastnikam-spetsoperatsii-povysyat-zarplatu-3488169","23 Октябрь , 11:58",Иҡтисад,Na
https://bash.bashinform.ru/news/economy/2023-10-20/r-s-y-chinovniktar-a-atyp-alyr-a-r-hs-t-itelg-n-avtomobild-r-e-markalary-bild-le-buldy-3486925,Рәсәйҙә чиновниктарға һатып алырға рөхсәт ителгән автомобилдәрҙең маркалары билдәле булды,,"Сәнәғәт һәм сауҙа министрлығы муниципаль һәм дәүләт хеҙмәткәрҙәре өсөн автомобилдәрҙең маркалары исемлеген төҙөгән. Унда илебеҙҙә махсус контракттар сиктәрендә етештерелгән VIN номерлы автомобилдәр бар.
Ведомство тәҡдиме буйынса, эш өсөн Lada (моделдәр: Granta, Vesta, Vesta SW Cross, Niva Legend һәм Niva Travel), Aurus (Komendant, Senat), УАЗ («Патриот», «Профи», «Пикап», СГР, «Хантер»), Москвич (3, 3е, 6), Evolute (I-Sky, I-Joy, I-Pro)һәм Haval (Dargo, Jolion, H9, F7/F7x) еңел автомобилдәрен һатып алырға мөмкин.
«Башинформ» агентлығы хәбәр иткәнсә, Владимир Путин чиновниктарҙың илебеҙ автомобилдәрендә йөрөргә тейешлеген әйткәйне.
https://www.bashinform.ru/news/economy/2023-10-20/v-rossii-nazvany-marki-avtomiley-razreshennyh-k-pokupke-chinovnikami-dlya-sluzhebnyh-tseley-3486687","20 Октябрь , 15:40",Иҡтисад,Na
https://bash.bashinform.ru/news/economy/2023-10-20/bash-ortostan-agrariy-ary-t-ge-tap-yr-vietnam-a-arpa-yarma-y-o-atty-3486525,Башҡортостан аграрийҙары тәүге тапҡыр Вьетнамға арпа ярмаһы оҙатты,,"Миәкә районынан ауыл хужалығы предприятиеһы 42 тонна арпа ярмаһын Вьетнамға оҙатты. Быға тиклем ярма өлгөләре энтомологик, гербологик һәм микологик экспертизалар үтте. Россельхознадзорҙың Башҡортостан буйынса идаралығынан хәбәр итеүҙәренсә, продукция өлгөләрендә карантин организмдары табылмаған һәм ул импортлаусы илдең фитосанитар талаптарына тап килә.
https://www.bashinform.ru/news/economy/2023-10-20/agrarii-bashkirii-vpervye-otgruzili-perlovuyu-krupu-vo-vietnam-3486446


 ","20 Октябрь , 12:54",Иҡтисад,Na
https://bash.bashinform.ru/news/economy/2023-10-19/respublika-b-l-k-y-alalar-m-auyldar-s-n-urta-klasly-159-avtobus-atyp-alyr-a-i-p-tota-3484548,Республика бәләкәй ҡалалар һәм ауылдар өсөн урта класлы 159 автобус һатып алырға иҫәп тота,,"Башҡортостандың Транспорт һәм юл хужалығы министрлығы 8 ноябрҙәге аукционда бәләкәй ҡалалар һәм ауылдар өсөн урта класлы 159 автобус менән тәьмин итеүсене һайлап алырға йыйына. Был мәғлүмәт дәүләт һатып алыуҙары сайтында урынлаштырылған. Контракттың башланғыс хаҡы 942 миллион һум тәшкил итә. Һатып алыуҙы төбәк бюджеты финанслай.
Автобустарҙы ике ай эсендә килтерергә кәрәк. Улар быйыл ғына сығарылған, 43 пассажирҙы һыйҙырырға тейеш.
«Башинформ» хәбәр иткәнсә, 6 октябрҙә «Башавтотранс»ҡа Өфөнөң 226-сы маршрутын хеҙмәтләндереү өсөн 50 яңы автобус тапшырылды.
https://www.bashinform.ru/news/economy/2023-10-19/bashkiriya-zakupit-159-avtobusov-srednego-klassa-dlya-malyh-gorodov-i-sel-3484469","19 Октябрь , 13:37",Иҡтисад,Na
https://bash.bashinform.ru/news/economy/2023-10-18/f-l-bash-ort-ihatalary-2024-programma-ynda-atnashyu-s-n-ihatalar-y-ya-ynsa-isemlege-t-ld-3483403,Өфөлә «Башҡорт ихаталары - 2024» программаһында ҡатнашыу өсөн ихаталарҙың яҡынса исемлеге төҙөлдө,,"2024 йылда «Башҡорт ихаталары» программаһын бойомға ашырыу өсөн Өфөлә ихаталарҙың яҡынса исемлеге төҙөлгән. Проекттар милекселәр һәм ресурстар менән тәьмин итеүсе ойошмалар менән килешелә, тип хәбәр иттеләр баш ҡала хакимиәтендә. Уларҙың һаны республика яғынан финанслау күләме билдәләнгәндән һуң билдәле була.
2019 йылдан 2022 йылға тиклем Өфөлә 155 ихата биләмәһе төҙөкләндерелгән. Был маҡсатҡа 1,8 миллиард һум бүленгән.
«Башинформ» хәбәр иткәнсә, быйыл «Башҡорт ихаталары» программаһы сиктәрендә 30 тораҡ пунктта 206 ихата яңыртыла. Уны тормошҡа ашырыуға 1 миллиард һумдан ашыу аҡса йүнәлтелгән.
https://www.bashinform.ru/news/economy/2023-10-18/v-ufe-poyavilsya-predvaritelnyy-spisok-dvorov-dlya-uchastiya-v-programme-bashkirskie-dvoriki-2024-3483287","18 Октябрь , 17:01",Иҡтисад,Na
https://bash.bashinform.ru/news/economy/2023-10-18/bash-ortostan-bashly-y-f-orgsintez-kollektivyna-em-eshe-s-n-r-hm-t-belder-e-3483127,Башҡортостан Башлығы «Өфөоргсинтез» коллективына әүҙем эше өсөн рәхмәт белдерҙе,,"Бөгөн, 18 октябрҙә, Башҡортостан Башлығы Радий Хәбиров «Башнефть» предприятиеһының «Уфаоргсинтез» заводында булды.
Тиҙҙән был предприятиеға 70 йыл тула, әммә бер осорҙа ла завод үҙ үҫешендә туҡтап торманы, илебеҙ иҡтисады ихтыяждарына яраҡлашты, үҙенең ассортиментын даими киңәйтә барҙы.
«Мин предприятие етәкселегенә һәм коллективына ошондай әүҙем эш, даими үҫеш өсөн рәхмәт белдерәм. Ошо йылдар эсендә «Өфөоргсинтез»да хеҙмәт династиялары барлыҡҡа килде. Йылдар буйы эшләгән, бер-береһе менән тәжрибә уртаҡлашҡан эшселәр бар. Предприятиеға уңыштар, именлек теләйем. Предприятиеның 70 йыллыҡ юбилейын да бергәләп ҡаршыларға яҙһын. Хөрмәтле Андрей Николаевич (Лазеев – «Башнефть» йәмғиәтенең генераль директоры), бергәләп иҡтисадты ла, халыҡтың тормошон да яҡшыртҡаныбыҙ өсөн тағы бер тапҡыр рәхмәт», - тине Радий Хәбиров һәм предприятиеның өс хеҙмәткәренә дәүләт наградаларын тапшырҙы.
Башҡортостан Башлығына республиканың һәм илдең нефть химияһы сәнәғәте флагманы булған предприятиеның төп етештереү ҡеүәтен күрһәттеләр. Бында 30-ҙан ашыу төр продукция етештерелә, уларҙың сифаты донъя аналогтарына тап килә.
«Өфөоргсинтез» импортты алмаштырыу өлкәһендәге проекттарҙы әүҙем тормошҡа ашыра. Завод Рәсәй баҙарында талап ителгән нефть химияһы продукцияһының күп төрҙәрен етештереүҙе үҙләштергән.
2016 йылдың октябренән «Өфөоргсинтез» «Башнефть» компанияһының башҡа активтары менән бергә «Роснефть» составында эшләй.
https://www.bashinform.ru/news/economy/2023-10-18/glava-bashkirii-poblagodaril-kollektiv-ufaorgsinteza-za-aktivnuyu-rabotu-3482937","18 Октябрь , 15:10",Иҡтисад,Na
https://bash.bashinform.ru/news/economy/2023-10-16/bash-ortostan-a-radioelektron-tehnopark-s-n-504-million-umly-federal-subsidiya-b-len-3480307,Башҡортостанға радиоэлектрон технопарк өсөн 504 миллион һумлыҡ федераль субсидия бүленә,,"Башҡортостанға электрон сәнәғәт өлкәһендә сәнәғәт технопарктары инфраструктураһын үҫтереү өсөн 504 миллион һум күләмендә федераль аҡса йүнәлтелә. Финанслауҙы бүлеүҙе раҫлаған ҡарарға хөкүмәт рәйесе Михаил Мишустин ҡул ҡуйған.
Конкурс буйынса һайлап алыу һөҙөмтәләренә ярашлы, федераль бюджеттан Башҡортостанға  (504 миллион һум), Владимир өлкәһенә (900 миллион һум), Түбәнге Новгород өлкәһенә (632,7 миллион һум) һәм Татарстанға (241,8 миллион һум) аҡса бүленә.
Субсидиялар технопарктарҙың идара итеүсе компанияларына сәнәғәт инфраструктураһы объекттарын проектлау, төҙөү йәки модернизациялау, ҡорамалдар һатып алыу, шулай уҡ сәнәғәт корпустарын инженер селтәрҙәренә технологик тоташтырыу сығымдарын өлөшләтә ҡапларға мөмкинлек бирә.
Бынан алдараҡ «Башинформ» Өфөнөң Киров районында «РВ-1» радиоэлектрон технопарк асырға йыйыныуҙарын хәбәр иткәйне. Уны төҙөү өсөн 1,2 миллиард һум федераль һәм республика аҡсаһын йәлеп итеү планлаштырыла.
«РВ-1» радиоэлектрон технопаркы проекты электрон сәнәғәт өлкәһендә объекттар төҙөүҙе күҙ уңында тота. 2030 йылға 370 эш урыны булдырыу планлаштырыла, потенциаль резиденттарҙың радиоэлектрон сәнәғәте продукцияһын тулайым сығарыу 3,6 миллиард һумдан ашыу тәшкил итәәсәк.
https://www.bashinform.ru/news/economy/2023-10-16/bashkiriya-poluchit-504-mln-federalnyh-subsidiy-na-sozdanie-radioelektronnogo-tehnoparka-3479808","16 Октябрь , 16:15",Иҡтисад,Na
https://bash.bashinform.ru/news/economy/2023-10-16/radiy-h-birov-andrey-nazarov-a-amkodor-zavody-t-ideya-y-s-n-r-hm-t-belder-e-3479811,Радий Хәбиров Андрей Назаровҡа «Амкодор» заводы төҙөү идеяһы өсөн рәхмәт белдерҙе,,"Башҡортостан Башлығы Радий Хәбиров республика хөкүмәте премьер-министры Андрей Назаровҡа Белоруссияның «Амкодор» холдингының иген таҙартыу-киптереү комплекстарын етештереү заводын төҙөү идеяһы һәм уның 9 ай эсендә ғәмәлгә ашырылыуы өсөн рәхмәт әйтте.
«Беҙ уны 9 айҙа төҙөргә һүҙ биргәйнек, бына хәҙер завод эшләй, продукция сығара. Бер йылдан республикала 41 мең квадрат метр майҙанда бульдозерҙар, экскаваторҙар, грейдерҙар етештереү заводын төҙөргә вәғәҙә итәләр. Әгәр был тормошҡа ашһа, яҡшы булыр ине. Һәр ваҡыт республиканың машиналар эшләү тармағында ошондай компетенциялар булыуы хаҡында хыялландым», - тине Радий Хәбиров.
Бынан алдараҡ «Башинформ» 10 октябрҙә Башҡортостанда Беларусь менән берлектә яңы предприятие - «Амкодор» заводы асылыуы тураһында хәбәр иткәйне.
https://www.bashinform.ru/news/economy/2023-10-16/radiy-habirov-poblagodaril-andreya-nazarova-za-ideyu-i-operativnoe-stroitelstva-zavoda-amkodor-3479688","16 Октябрь , 13:30",Иҡтисад,Na
https://bash.bashinform.ru/news/economy/2023-10-16/bash-ortostan-alda-y-2-3-yylda-belarus-men-n-milliardly-tauar-yl-neshen-sy-yr-a-m-mkin-3479645,Башҡортостан алдағы 2-3 йылда Беларусь менән миллиардлы тауар әйләнешенә сығырға мөмкин,,"Ике-өс йылдан Башҡортостан менән Беларусь араһында үҙ-ара тауар әйләнеше бер миллиард долларға етеүе ихтимал. Шулай итеп, беҙҙең республика Рәсәйҙә Беларусь менән миллиардлы тауар әйләнешенә өлгәшкән етенсе төбәк булыуы мөмкин. Белоруссияның Рәсәйҙәге илсеһе Дмитрий Крутой «Беларусь-1» телеканалына интервьюһында ошо турала белдерҙе.
Уның һүҙҙәренсә, быйыл Белоруссияның Башҡортостан менән тауар әйләнешенең 500 миллион долларға етеүе көтөлә, ә республикаға экспорт һандарын әле үк башҡа илдәр, мәҫәлән, Азербайжан һәм Төркиә менән сағыштырырға була.
«Башинформ» Башҡортостанда Белоруссияның «Амкодор» холдингы предприятиеларын асыу тураһында ла хәбәр иткәйне.
https://www.bashinform.ru/news/economy/2023-10-16/bashkiriya-mozhet-dostich-milliardnogo-tovarooborota-s-belarusyu-v-blizhayshie-2-3-goda-3479550","16 Октябрь , 12:03",Иҡтисад,Na
https://bash.bashinform.ru/news/economy/2023-10-13/bash-ortostanda-kapital-remontlau-a-i-n-l-r-ber-m-t-l-a-y-yna-inderel-3477764,Башҡортостанда капиталь ремонтлауға иғәнәләр берҙәм түләү ҡағыҙына индерелә,Башҡортостандың барлыҡ ҡала һәм райондарында (Өфөнән тыш) капиталь ремонтҡа иғәнәләр берҙәм түләү документына индерелә.,"Быйыл ноябрҙә республиканың муниципаль райондарында һәм ҡалаларында октябрь айы өсөн капиталь ремонтҡа квитанциялар торлаҡ милекселәренә берҙәм түләү документы формаһында ебәрелә. Был хаҡта «Башинформ»ға төбәк операторының матбуғат хеҙмәтенән хәбәр иттеләр.
Берҙәм түләү ҡағыҙында капиталь ремонтҡа иғәнә айырым юлда һәм айырым QR-код менән күрһәтелә. Иғәнәнең күләме, тәртибе һәм ваҡыты үҙгәрмәй. Айҙың 10-ына тиклем түләргә.
Әгәр капиталь ремонт өсөн иғәнәгә бәйле һорауҙар килеп тыуһа, төбәк операторының 8-800-775-69-77 номерына шылтыратырға кәрәк.
https://www.bashinform.ru/news/economy/2023-10-13/v-bashkirii-vznosy-na-kapremont-vklyuchat-v-edinuyu-platezhku-3477150","13 Октябрь , 15:16",Иҡтисад,Na
https://bash.bashinform.ru/news/economy/2023-10-12/f-l-ber-b-lm-le-fatir-y-urtym-a-alyu-ha-y-6-5-art-an-3476401,"Өфөлә бер бүлмәле фатирҙы ҡуртымға алыу хаҡы 6,5% артҡан",,"Өфөлә фатирҙы ҡуртымға алыу хаҡы артҡан, тип билдәләй «Фатирҙар донъяһы» федераль порталы аналитиктары. Эксперттар быны ихтыяждың артыуы менән бәйләй, сөнки ҡуртым ипотека менән сағыштырғанда арзанғараҡ төшә — айлыҡ ҡуртым хаҡы ипотека түләүенән байтаҡҡа аҙыраҡ.
Портал мәғлүмәттәренә ярашлы, баш ҡалала бер бүлмәле фатирҙы ҡуртымға алыу хаҡы 6,5% артҡан (айына 17,22 мең һум).
Ике бүлмәлеһе ғинуар айынан 8% ҡиммәтләнгән (22,85 мең һум).
Ә өс бүлмәле фатирҙың хаҡы йыл эсендә 7,6% артып, 30,8 мең һумға еткән.
Эксперттар әйтеүенсә, беренсел һәм икенсел баҙарҙа хаҡтарҙың артыуы торлаҡ һатып алыу мөмкинлеген кәметә.
«Күптәр өсөн ҡуртымға алыу торлаҡ мәсьәләһен хәл итеүҙең берҙән-бер ысулы булып тора. Шуға ярашлы, ихтыяж һәм ставкалар арта, баҙарҙа фатирҙар ҙа кәмей. Йыл аҙағына тиклем ҡуртым хаҡы тағы ла ҡиммәтләнер тип уйлайбыҙ», - тип белдерҙеләр «Фатирҙар донъяһы»нда.
https://www.bashinform.ru/news/economy/2023-10-12/v-ufe-arenda-odnokomnatnyh-kvartir-s-nachala-vyrosla-na-6-5-3475898","12 Октябрь , 16:58",Иҡтисад,Na
https://bash.bashinform.ru/news/economy/2023-10-12/ya-tashyby-lotereyala-14-7-million-um-superpriz-ot-an-3476158,"Яҡташыбыҙ лотереяла 14,7 миллион һум суперприз отҡан",,"Башҡортостанда дәүләт лотереяһында ҡатнашыусы 14,7 миллион һум отҡан. «Столото»ның матбуғат хеҙмәте хәбәр итеүенсә, 11 октябрҙә «Рапидо» дәүләт лотереяһының суперпризы - 14 795 679 һум уйнатылған. 287711-се тираж һөҙөмтәләре буйынса яҡташыбыҙ еңеүсе булған.
«Әлеге ваҡытта уның мобиль ҡушымтала 300 һумлыҡ билет һатып алыуы ғына билдәле», - тип белдерҙеләр компанияла.
«Рапидо» ҡағиҙәләре буйынса, суперприз отор өсөн комбинацияларҙың бөтә һандарын тура килтереп яҙырға кәрәк. Отоштар 15 минут һайын үткәрелә.
https://www.bashinform.ru/news/economy/2023-10-12/zhitel-bashkirii-vyigral-v-lotereyu-superpriz-v-14-7-mln-rubley-3475830","12 Октябрь , 15:22",Иҡтисад,Na
https://bash.bashinform.ru/news/economy/2023-10-11/radiy-h-birov-bash-ortostandy-u-y-bish-yylda-y-t-p-i-tisadi-k-r-tkest-re-men-n-tanyshtyr-y-3474772,Радий Хәбиров Башҡортостандың һуңғы биш йылдағы төп иҡтисади күрһәткестәре менән таныштырҙы,,"«Башҡортостандың үҫеш нигеҙе – ныҡлы күп тармаҡлы иҡтисад. Бөгөн, ковидтан һуңғы ауыр йылдарға ҡарамаҫтан, беҙ сәнәғәт етештереүе күләмен арттырыуға өлгәштек. Биш йыллыҡта был күрһәткес 13,6% артты», - тине Радий Хәбиров Республика көнөнә арналған тантаналы йыйылышта.
«Өс йыл рәттән Башҡортостан – сәнәғәт сәйәсәте һөҙөмтәлелеге буйынса федераль рейтинг лидерҙары иҫәбендә. Ике йыл беренсе булдыҡ, хәҙер  өсөнсө урындабыҙ. Был ҡабул ителгән ҡарарҙарҙың юғары кимәлен күрһәтә. Предприятие етәкселәренә һәм хеҙмәт коллективтарына берҙәм эш өсөн ҙур рәхмәт.
Беҙ «Башнефть», «БСК», «Газпром нефтехим Салауат», Берләшкән двигателдәр эшләү корпорацияһы - Өфө моторҙар эшләү производство берекмәһе, «ПОЛИЭФ», Учалы тау-байыҡтырыу комбинаты, «Башҡорт баҡыры», «НЕФАЗ», Туймазы бетон ташыу машиналары заводы, «Витязь», «ОЗНА» һәм башҡа компанияларға рәхмәт белдерәбеҙ. Улар ҡатмарлы осорҙа ла етештереүҙе арттыра, күләмле проекттарҙы ғәмәлгә ашыра, иҡтисадтың үҫешенә йоғонто яһай.
Беҙ республиканы Волга буйы федераль округы төбәктәре араһында инвестицияларҙы арттырыу буйынса алдынғы урынға сығарҙыҡ. Инвестиция мөхите торошоноң милли рейтингында Башҡортостан 2018 йылда 23-сө урында булһа, быйыл дүртенсе баҡысҡа күтәрелде. 2019 йылдан инвестициялар 40% ашыуға артҡан, дөйөм күләме 1,6 триллион һумдан ашып киткән.
Инвесторҙар республикабыҙға ҙур теләк менән килә. Ике йыл рәттән беҙҙең «Алға» Рәсәйҙең әүҙем үҫешкән махсус иҡтисади зонаһы тип танылды. Кисә Беларусь премьер-министры Роман Александрович Головченко, Рәсәй хөкүмәте рәйесе урынбаҫары Александр Валентинович Новак менән «Амкодор-Ағиҙел» заводын астыҡ.
Аграрийҙарға ярҙам итеүгә ҙур иғтибар бүләбеҙ, ауыл хужалығы техникаһын яңыртыуға байтаҡ аҡса йүнәлтәбеҙ», - тине Радий Хәбиров.
https://www.bashinform.ru/news/economy/2023-10-11/radiy-habirov-ozvuchil-osnovnye-ekonomicheskie-pokazateli-bashkirii-za-poslednie-pyat-let-3474674","11 Октябрь , 16:48",Иҡтисад,Na
https://bash.bashinform.ru/news/economy/2023-10-10/u-y-bish-yylda-bash-ortostanda-urtasa-esh-ha-y-1-5-tap-yr-a-art-an-3472868,"Һуңғы биш йылда Башҡортостанда уртаса эш хаҡы 1,5 тапҡырға артҡан",,"2022 йылда Башҡортостанда бер хеҙмәткәрҙең уртаса айлыҡ эш хаҡы 49 460 һумға еткән. Уның кимәле 2018 йыл менән сағыштырғанда 1,5 тапҡырға артҡан (33 753 һум).
Республика —  илдең 2023 йылдың 1 ғинуарынан иҡтисадтың реаль секторы хеҙмәткәрҙәре өсөн минималь эш хаҡы федераль минимумдан 5,7% юғарыраҡ күләмдә билдәләнгән бер нисә төбәге араһында.
Уҙған йыл йомғаҡтары буйынса Башҡортостан тәүге тапҡыр хеҙмәт баҙарының федераль рейтингында 10 лидер иҫәбенә инде. Бынан тыш, хеҙмәт баҙарында көсөргәнешлекте кәметеүгә йүнәлтелгән федераль сараларҙы йәлеп итеү йәһәтенән өс төбәк араһында республикабыҙ ҙа бар. Әйтәйек, 2020-2023 йылдарҙа 2377 эш биреүсегә 2 миллиард һумлыҡ ярҙам күрһәтелгән. Был 40 меңдән ашыу граждандың мәшғүллеген һаҡлап ҡалырға һәм эшкә урынлаштырырға мөмкинлек биргән.
https://www.bashinform.ru/news/economy/2023-10-09/za-pyat-poslednih-let-srednyaya-zarplata-v-bashkirii-vyrosla-v-1-5-raza-3472355","10 Октябрь , 11:21",Иҡтисад,Na
https://bash.bashinform.ru/news/law/2023-10-27/bash-ortostanda-avtobus-men-n-traktor-b-releshk-n-alty-keshe-img-ng-n-3495554,Башҡортостанда автобус менән трактор бәрелешкән: алты кеше имгәнгән,,"Баймаҡ районында ЮХХДИ хеҙмәткәрҙәре алты кеше йәрәхәтләнгән юл фажиғәһе урынында эшләй.
Республика дәүләт автоинспекцияһының матбуғат хеҙмәтенән «Башинформ» агентлығына хәбәр итеүҙәренсә, юл-транспорт ваҡиғаһы бөгөн иртәнге сәғәт һигеҙҙә Магнитогорск-Ира автомобиль юлының 128-се километрында теркәлгән. Яҡынса мәғлүмәттәр буйынса, «ГАЗель Некст» пассажир автобусы «Кировец» К-708 тракторы менән бәрелешкән. Автобус салонында 9 пассажир булған.
«ГАЗель» водителе һәм уның биш пассажиры, ҡатын-ҡыҙҙар, дауаханаға оҙатылған. Ҡалғандарын урында медицина хеҙмәткәрҙәре тикшерә.
Билдәле булыуынса, автобус Сибайҙан Хәйбулла районына эшселәрҙе предприятиеға, карьерға алып китеп барған. Әле урында ЮХХДИ инспекторҙары һәм башҡа хеҙмәттәр эшләй. Юл фажиғәһенең сәбәптәрен асыҡлайҙар.
https://www.bashinform.ru/news/law/2023-10-27/v-bashkirii-avtobus-s-rabotnikami-vrezalsya-vo-vstrechnyy-traktor-postradali-shest-chelovek-3495256","27 Октябрь , 11:17",Хәл-ваҡиғалар,Na
https://bash.bashinform.ru/news/law/2023-10-25/kushnarenko-rayonynda-terk-lg-n-yul-fazhi-e-tura-ynda-tulyra-m-l-m-t-bild-le-buldy-3493191,Кушнаренко районында теркәлгән юл фажиғәһе тураһында тулыраҡ мәғлүмәт билдәле булды,,"Кушнаренко районындағы юл-транспорт ваҡиғаһында ғүмере өҙөлгән пенсионерҙар ауылдаштар булып сыҡҡан. Был турала «Башинформ» агентлығына республика дәүләт автоинспекцияһының матбуғат хеҙмәтенән хәбәр иттеләр.
«Яҡынса мәғлүмәттәргә ярашлы, аварияла Сәйет ауылынан 67 йәшлек өйҙәш ир менән ҡатын, шулай уҡ уларҙың 67 йәшлек күршеһе һәләк булған. Туғандары әйтеүенсә, улар пенсия алған һәм Кушнаренкоға аҙыҡ-түлеккә тип барған, ауылға ҡайтып килгәндә иһә юл фажиғәһенә осраған», — тип белдерҙеләр ведомствола.
«Башинформ» хәбәр иткәнсә, 23 октябрҙә көндөҙгө сәғәт дүрт тирәһендә М-7 «Волга» автомобиль юлының 1252 -се саҡрымында үлемесле юл-транспорт ваҡиғаһы теркәлгән. Иглин районынан 50 йәшлек водитель Daewoo Novus йөк машинаһы менән алда һулға боролорға тип туҡтаған «Лада Калина»ны төкөгән. Еңел автомобиль ҡаршыға килгән «КамАЗ»ға бәрелгән.
Йөк машиналарының водителдәре зыян күрмәгән, еңел автомобилдә ултырғандарҙың бөтәһе лә йән биргән. Әлеге осраҡ буйынса тикшереү бара.
https://www.bashinform.ru/news/law/2023-10-25/v-gibdd-bashkirii-soobschili-novye-podrobnosti-massovogo-dtp-s-tremya-pogibshimi-odnoselchanami-3493017","25 Октябрь , 16:58",Хәл-ваҡиғалар,Na
https://bash.bashinform.ru/news/law/2023-10-23/bash-ortostanda-h-b-r-e-yu-al-an-l-s-y-e-m-yeten-tu-dyr-ysta-tap-andar-3489597,Башҡортостанда хәбәрһеҙ юғалған өләсәйҙең мәйетен туңдырғыста тапҡандар,,"Ейәнсура районының Иҙәш ауылында ҡот осҡос енәйәт ҡылынған.
«Ейәнсура таңдары» хәбәр итеүенсә, июль айында бер ханым әсәһенең юғалыуы тураһында полицияға ғариза яҙған. Өләсәй менән бергә уның ейәне лә юғалған. Өйҙәге мөлкәт тә юҡ булған.
Өләсәйҙе бер нисә ай үткәс, уҙған ял көндәрендә генә тапҡандар. Уның мәйете туңдырғыста ятҡан.
Хәбәр итеүҙәренсә, ғәйепләнеүсене тотҡандар. Тикшереү бара.
«Башинформ» ошо хәлгә аңлатма биреүҙәрен һорап Рәсәй Тәфтиш комитетының Башҡортостан буйынса тәфтиш идаралығының матбуғат хеҙмәтенә мөрәжәғәт итте. Яуап алғас та, баҫтырып сығарырбыҙ.
https://www.bashinform.ru/news/law/2023-10-23/v-bashkirii-v-holodilnike-nashli-trup-propavshey-bez-vesti-babushki-3488819","23 Октябрь , 14:59",Хәл-ваҡиғалар,Na
https://bash.bashinform.ru/news/law/2023-10-13/irekm-nd-r-elvira-hi-rovany-e-l-y-3478128,Ирекмәндәр Эльвира Әхиәрованы эҙләй,,"Өфөлә ирекмәндәр Эльвира Әхиәрованы эҙләй, ул  уҙған шәмбе, 7 октябрҙә, хәбәрһеҙ юғалған.
«Лиза Алерт» ирекмәндәре мәғлүмәттәре буйынса, ҡатын һоро салбар, аҡ куртка, футболка һәм шлепанцы кейгән. Билдәләре: аҡһыл сәсле, ҡуңыр күҙле.
Уның ҡайҙалығы хаҡында ниндәй ҙә булһа мәғлүмәткә эйә булғандарҙан 8-800-700-54-52 телефонына йәки 112 номерына шылтыратыуҙарын һорайҙар.
https://www.bashinform.ru/news/law/2023-10-13/v-bashkirii-idut-poiski-elviry-ahyarovoy-iz-ufy-3478070","13 Октябрь , 17:40",Хәл-ваҡиғалар,Na
https://bash.bashinform.ru/news/law/2023-10-13/ishembay-a-atyn-y-a-ayyu-zh-m-itk-n-3477081,Ишембайҙа айыу ҡатын-ҡыҙға һөжүм иткән,,"Бөгөн иртән, 13 октябрҙә, Ишембай районының Петровский ауылы үҙәгендә ҡатын-ҡыҙға айыу ташланған. Был хаҡта «Башинформ»ға урындағы халыҡтан билдәле булды.
«Ауылдашыбыҙға инә айыу һөжүм иткән. Йыртҡысты ҡурҡытҡандар, ләкин ул кешенең арҡаһын яралап өлгөргән, ҡулы ла һынған», - тип хәбәр итәләр.
Башҡортостандың Һаулыҡ һаҡлау министрлығынан хәбәр итеүҙәренсә, ҡатын Ишембай районы дауаханаһына оҙатылған. Табиптар уның хәлен ауыр тип баһалай.
Хәтерегеҙгә төшөрәбеҙ, сентябрҙә Ишембай районында тайыштабандың һөжүм итеү осрағы булғайны инде. Ул ваҡытта айыу Маҡар ауылы янында көтөүҙә йөрөгән һыйырҙы ҡазалаған. 
Ғәҙәттән тыш хәл урынына полиция хеҙмәткәрҙәре һәм республиканың Экология министрлығы инспекторҙары ебәрелгән.
https://www.bashinform.ru/news/law/2023-10-13/v-bashkirii-medved-napal-na-zhenschinu-3477005","13 Октябрь , 10:54",Хәл-ваҡиғалар,Na
https://bash.bashinform.ru/news/law/2023-10-12/mutlashyusylar-respublika-y-sh-sel-rg-sud-isemen-n-shyltyrata-m-h-b-r-r-eb-r-3476455,Мутлашыусылар республика йәшәүселәргә суд исеменән шылтырата һәм хәбәрҙәр ебәрә,,"Башҡортостан судтарының берләшкән матбуғат хеҙмәте мутлашыу осраҡтарының йышайыуы хаҡында иҫкәртә. Билдәһеҙҙәр суд етәкселеге һәм судьялар исеменән процестарҙа ҡатнашыусыларға шылтырата йәки мессенджерҙарҙа хәбәрҙәр ебәрә.
«Хәтерегеҙгә төшөрәбеҙ, суд етәкселеге һәм судьялар процеста ҡатнашыусылар менән суд ваҡытында ғына аралаша. Әгәр һеҙҙең телефонға, шулай уҡ Telegram, WhatsApp мессенджерҙарына суд рәйесе, уның урынбаҫарҙары, судьялар йәки суд аппараты хеҙмәткәрҙәре исеменән хәбәрҙәр килә икән, шикле әңгәмәсе менән һөйләшеүҙе туҡтатырға, хәбәрҙәргә яуап бирмәҫкә, банк операцияларын башҡармаҫҡа, һылтанмалар буйынса үтмәҫкә кәрәк», - тип билдәләнеләр матбуғат хеҙмәтендә.
https://www.bashinform.ru/news/law/2023-10-12/moshenniki-zvonyat-i-otpravlyayut-zhitelyam-soobscheniya-zhitelyam-bashkirii-ot-imeni-sudov-3476428","12 Октябрь , 17:36",Хәл-ваҡиғалар,Na
https://bash.bashinform.ru/news/law/2023-10-03/bash-ortostanda-yul-fazhi-end-36-y-shlek-ir-e-mere-lg-n-3463709,Әбйәлилдә юл фажиғәһендә 36 йәшлек ирҙең ғүмере өҙөлгән,,"Башҡортостанда Асҡар — Әлмөхәмәт — Сибай автомобиль юлындағы аварияла «Лада Ларгус» тың 36 йәшлек пассажиры һәләк булған, тип хәбәр иттеләр республика буйынса ғәҙәттән тыш хәлдәр министрлығынан. Фажиғә көндөҙгө сәғәт ике тирәһендә Әбйәлил районының Хәлил ауылы янында теркәлгән.
Башҡортостандың ЮХХДИ мәғлүмәттәре буйынса, 57 йәшлек водитель эскән булған, экспертиза 1.045 мг алкоголь күрһәткән. Билдәле булыуынса, хәүефле боролошта ир юл ситенә сығып осҡан.
«Биш кеше йәрәхәтләнгән. Урында дәүләт автоинспекцияһы хеҙмәткәрҙәре һәм башҡа хеҙмәттәр эшләй. Тикшереү бара», - тип белдерҙеләр ведомствола.
https://www.bashinform.ru/news/law/2023-10-03/avariya-v-bashkirii-unesla-zhizn-36-letnego-muzhchiny-3463641","3 Октябрь , 16:07",Хәл-ваҡиғалар,Na
https://bash.bashinform.ru/news/law/2023-09-28/bash-ortostanda-politsiya-he-m-tk-re-le-kilesh-tabyl-an-3458329,Башҡортостанда полиция хеҙмәткәре үле килеш табылған,,"Ҡариҙел районында полицейский вафат булған. «Башинформ» агентлығы сығанағы хәбәр итеүенсә, ул үҙ теләге менән яҡты донъянан киткән.
Был хәлгә ведомствоның матбуғат хеҙмәтендә аңлатма бирҙеләр.
«Бөгөн Рәсәй Эске эштәр министрлығының Ҡариҙел районы буйынса бүлегендә полиция хеҙмәткәре эш бүлмәһендә үле килеш табылған. Башҡортостан Республикаһы буйынса Эске эштәр министрлығы етәкселеге ваҡиға сәбәптәрен билдәләү өсөн тикшереү башланы», — тип хәбәр иттеләр министрлыҡтан. 
https://www.bashinform.ru/news/law/2023-09-28/v-ufe-sotrudnika-politsii-nashli-mertvym-3458283","28 Сентябрь , 17:39",Хәл-ваҡиғалар,Na
https://bash.bashinform.ru/news/law/2023-09-28/bash-ortostanda-lada-granta-men-n-vaz-2107-b-releshk-n-orbandar-bar-3457949,"Башҡортостанда «Лада Гранта» менән «ВАЗ-2107» бәрелешкән, ҡорбандар бар",,"Бөгөн Мәләүез районында юл фажиғәһе теркәлгән, ике кешенең ғүмере өҙөлгән. Республика дәүләт автоинспекцияһының матбуғат хеҙмәтенән хәбәр итеүҙәренсә, авария 28 сентябрҙә көндөҙ Ергән - Нордовка автомобиль юлының 11-се саҡрымында булған. Яҡынса мәғлүмәттәр буйынса, 62 йәшлек водитель идара иткән «Лада Гранта» менән ҡаршыға килгән «ВАЗ-2107» бәрелешкән. Рулдә 72 йәшлек ир ултырған.
Юл фажиғәһендә «Гранта» водителе һәләк булған. «ВАЗ»-дың 75 йәшлек пассажиры ла йән биргән, ә водитель ауыр йәрәхәттәр менән дауаханаға оҙатылған.
Ваҡиға урынында дәүләт автоинспекцияһы хеҙмәткәрҙәре һәм башҡа ашығыс хеҙмәттәр эшләй. Тулыраҡ мәғлүмәт асыҡлана.
https://www.bashinform.ru/news/law/2023-09-28/v-bashkirii-stolknulis-lada-granta-i-vaz-2107-est-zhertvy-3457756","28 Сентябрь , 14:55",Хәл-ваҡиғалар,Na
https://bash.bashinform.ru/news/law/2023-09-13/bash-ala-yuldarynda-lem-osra-tary-68-tierlek-k-meg-n-3434426,Баш ҡала юлдарында үлем осраҡтары 68% тиерлек кәмегән,,"Өфөлә йыл башынан 905 юл-транспорт ваҡиғаһы теркәлгән, был уҙған йылдың ошо уҡ осоро менән сағыштырғанда 24 осраҡҡа аҙыраҡ, 10 кешенең ғүмере өҙөлгән, 1109-ы төрлө дәрәжәләге йәрәхәттәр алған. Был турала 13 сентябрҙә ҡала хакимиәтендәге оператив кәңәшмәлә Эске эштәр министрлығының Өфө буйынса идаралығының ЮХХДИ бүлеге етәксеһе, полиция подполковнигы Рауил Бикбулатов хәбәр итте.
«Юл фажиғәләренең һаны ғына түгел, зыян күргәндәр ҙә аҙайҙы, юлдарҙа үлем осраҡтары 68% тиерлек кәмене, ләкин Өфөнөң Калинин һәм Совет райондарында юл-транспорт ваҡиғаларының һәм йәрәхәтләнгәндәрҙең артыуы билдәләнә», - тип хәбәр итте Рауил Бикбулатов.
Уның һүҙҙәренсә, автоаварияларҙың йыш теркәлгән төрө - бәрелешеү һәм йәйәүлеләрҙе тапатыу.
https://www.bashinform.ru/news/law/2023-09-13/v-ufe-smertnost-na-dorogah-sokratilas-pochti-na-68-3434013","13 Сентябрь , 15:42",Хәл-ваҡиғалар,Na
https://bash.bashinform.ru/news/law/2023-09-11/f-l-yort-yanynda-mer-e-le-k-e-tabyl-an-3430844,Өфөлә йорт янында үҫмерҙең үле кәүҙәһе табылған,,"Өфөлә 10 сентябрь төнөндә бер ғаиләлә бәхетһеҙлек булған. «Башинформ»ға үҙенең сығанағы хәбәр итеүенсә, Хәҡиҡәт урамында урынлашҡан йорт эргәһендә туғандары 15 йәшлек үҫмерҙең мәйетен тапҡан. Ул бейеклектән ҡолап төшкән. Уҡыусы имен ғаиләлә тәрбиәләнгән.
Хоҡуҡ һаҡлаусылар фажиғә сәбәптәрен асыҡлай.
https://www.bashinform.ru/news/law/2023-09-11/v-ufe-pod-oknami-zhilogo-doma-nashli-telo-podrostka-3430775","11 Сентябрь , 16:26",Хәл-ваҡиғалар,Na
https://bash.bashinform.ru/news/law/2023-09-08/respublikala-k-p-balaly-ail-ne-y-yan-an-3425535,Республикала күп балалы ғаиләнең өйө янған,,"Белоретта кисә кискеһен ишле ғаилә йәшәгән ағас йортто ут ялмап алған, тип хәбәр иттеләр «Башинформ»ға Рәсәй Ғәҙәттән тыш хәлдәр министрлығының Башҡортостан буйынса баш идаралығының матбуғат хеҙмәтенән.
Янғын тураһында хәбәр килгәндән һуң 27 минут эсендә утты һүндергәндәр.
«Зыян күреүселәр юҡ. Ата-әсә һәм дүрт бала туғандарына урынлаштырылған. Янғын сәбәптәре асыҡлана», — тип өҫтәне ҡотҡарыусылар.
https://www.bashinform.ru/news/law/2023-09-08/v-bashkirii-proizoshel-pozhar-v-dome-mnogodetnoy-semi-3424705","8 Сентябрь , 14:50",Хәл-ваҡиғалар,Na
https://bash.bashinform.ru/news/law/2023-09-08/beloret-rayonynda-lemesle-yul-fazhi-ene-s-b-pt-ren-asy-lay-ar-3425410,Белорет районында үлемесле юл фажиғәһенең сәбәптәрен асыҡлайҙар,,"Полиция хеҙмәткәрҙәре Белорет районында теркәлгән үлемесле юл-транспорт ваҡиғаһының сәбәптәрен асыҡлай.
Билдәле булыуынса, бөгөн иртәнге сәғәт 11 тирәһендә Өфө-Инйәр-Белорет юлының 112-се саҡрымында «Лада Гранта» менән «Рено Меган» бәрелешкән.
«Лада» водителе алған йәрәхәттәрҙән ашығыс медицина ярҙамы бригадаһы килеп еткәнсе йән биргән.
Ваҡиға урынында ЮХХДИ хеҙмәткәрҙәре һәм башҡа хеҙмәттәр эшләй. Фажиғә сәбәптәре асыҡлана, тип хәбәр иттеләр республика ЮХХДИ-ның матбуғат хеҙмәтенән.
https://www.bashinform.ru/news/law/2023-09-08/v-beloretskom-rayone-bashkirii-vyyasnyayut-obstoyatelstva-smertelnogo-dtp-3425326","8 Сентябрь , 14:06",Хәл-ваҡиғалар,Na
https://bash.bashinform.ru/news/law/2023-09-07/f-l-yata-yanynda-35-y-shlek-atyndy-m-yete-tabyl-an-3424216,Өфөлә ятаҡ янында 35 йәшлек ҡатындың мәйете табылған,,"Бөгөн, 7 сентябрҙә, Ферин урамындағы ятаҡ янында 35 йәшлек ҡатындың мәйете табылған. «Башинформ»дың хоҡуҡ һаҡлау органдарындағы сығанағынан билдәле булыуынса,ул бейеклектән ҡолаған. Әле фажиғә сәбәптәре асыҡлана, урында полиция хеҙмәткәрҙәре һәм криминалистар эшләй. Шулай уҡ үҙ теләге менән яҡты донъянан китеү версияһы ҡарала. Сөнки ҡатын яңғыҙы йәшәгән, фажиғә ваҡытында ишек эстән бикле булған.
Йәш сикләүе 18+
https://www.bashinform.ru/news/law/2023-09-07/v-ufe-pod-oknami-obschezhitiya-nashli-trup-35-letney-zhenschiny-3424183","7 Сентябрь , 17:32",Хәл-ваҡиғалар,Na
https://bash.bashinform.ru/news/law/2023-09-07/f-u-yusy-y-7-y-shlek-y-y-yan-yndan-ot-ar-an-3424153,Өфө уҡыусыһы 7 йәшлек ҡыҙҙы янғындан ҡотҡарған,,"Өфөнән ун беренсе класс уҡыусыһы Егор Стринадко 7 йәшлек ҡыҙҙы янғындан ҡотҡарған. Ҡаланың Орджоникидзе районы башлығы Альберт Маликовтан билдәле булыуынса, 6 сентябрҙә Ленин урамында Егор бер ҡыҙыҡайҙың ярҙам һорап ҡысҡырғанын ишетеп ҡалған. Бала өйҙә яңғыҙы булған, фатир эсенә төтөн тула башлағас, балконға йүгереп сыҡҡан. Ошо хәлдең шаһиттары янғын һүндереүселәрҙе саҡырып өлгөргән. Әммә уҡыусы юл аша ғына эшләп йөрөгән эшселәрҙән ярҙам һораған. Уларҙың береһе автовышка менән бишенсе ҡатҡа тиклем күтәрелгән һәм эстән ишекте асырға ярҙам иткән, ә Егор ҡыҙыҡайҙы тышҡа алып сыҡҡан.
Ҡыйыу уҡыусы Черниковка биҫтәһенең 82-се гимназияһында уҡый.
https://www.bashinform.ru/news/law/2023-09-07/ufimskiy-shkolnik-spas-iz-pozhara-7-letnyuyu-devochku-3424032","7 Сентябрь , 17:04",Хәл-ваҡиғалар,Na
https://bash.bashinform.ru/news/law/2023-09-05/beloretty-yalan-as-tauynda-yu-al-an-turisty-le-kilesh-tap-andar-3420409,Белореттың Яланғас тауында юғалған туристы үле килеш тапҡандар,,"Белорет районындағы Яланғас тауында юғалған туристы эҙләү эштәре тамамланды. Ирҙе Яланғас тауына илткән иҫке юлда үле килеш тапҡандар. Үлем сәбәптәрен хоҡуҡ һаҡлау органдары асыҡлай, тип хәбәр иттеләр «Башинформ»ға Ғәҙәттән тыш хәлдәр буйынса дәүләт комитетының матбуғат хеҙмәтенән.
Хәтерегеҙгә төшөрәбеҙ, 43 йәшлек яҡташыбыҙ Рус география йәмғиәтенең «Урал барыҫы» проектында ҡатнашҡан. Билдәле булыуынса, ул тауға менеп еткән, ләкин тәғәйен ваҡытҡа өйөнә ҡайтмаған. Уның тормош иптәше ашығыс хеҙмәттәргә мөрәжәғәт иткән. Оҙаҡ ҡына эҙләгәндән һуң уның автомобиле табылған. Бөгөн уны янғын-ҡотҡарыу вертолеты менән дә эҙләнеләр. Эҙләү эштәрен Башҡортостан Республикаһының Ғәҙәттән тыш хәлдәр буйынса дәүләт комитеты ҡотҡарыусылары, ирекмәндәр һәм кинологтар алып барҙы.
Турист, сәйәхәтсе, блогер, Көньяҡ Урал һуҡмағы проектына нигеҙ һалған Рәис Ғәбитов үҙенең телеграм-каналында хәбәр итеүенсә, Айрат Йәнбулатов ҡайын янында төшкән һуңғы селфиһын 3 сентябрҙә 14 сәғәт 40 минутта ебәргән. Аҙаҡ бәйләнешкә сыҡмаған. Айратты ошо фото буйынса эҙләп тапҡандар, ләкин ул үлгән булған.
https://www.bashinform.ru/news/law/2023-09-05/v-bashkirii-poteryavshegosya-na-gore-yalangas-turista-nashli-mertvym-3420377","5 Сентябрь , 17:31",Хәл-ваҡиғалар,Na
https://bash.bashinform.ru/news/law/2023-08-31/ishembay-a-gaz-shartla-an-yort-avariya-h-lend-tip-tanyldy-3414290,Ишембайҙа газ шартлаған йорт авария хәлендә тип танылды,,"Ишембайҙа газ шартлаған йорт тулыһынса авария хәлендә тип танылды. Башҡортостандың Төҙөлөш министрлығы һәм Тәфтиш комитеты комиссияһы ошондай ҡарар сығарҙы. Бөгөн ҡотҡарыусылар ҡыйыҡты нығытыу эштәрен тамамланы. Шуға күрә иртәгәнән емерелмәгән подъездағы фатир хужаларына әйберҙәрен алырға рөхсәт ителде, тип белдерҙе республиканың Ғәҙәттән тыш хәлдәр буйынса дәүләт комитеты.
«Башинформ» хәбәр иткәнсә, 30 августа Ишембайҙа ике ҡатлы йортта газ баллоны шартлаған. Ике кеше зыян күргән, 91 йәшлек ҡатын һәм 51 йәшлек ир, һуңғыһы дауаханаға оҙатылған. Оло йәштәге инәй дауаханаға ятыуҙан баш тартҡан. Ашығыс хеҙмәттәр килеп еткәнсе йорттағы 10 кеше үҙ аллы эвакуацияланған. Әле 8 кеше - ваҡытлыса тороу пункттарында, ҡалғандары туғандарында йәшәй.
Ғәҙәттән тыш хәлдәр министрлығы хеҙмәткәрҙәре емерелектәрҙе һүтеүен дауам итә. Урында 57 кеше һәм 19 берәмек техника эшләй.
https://www.bashinform.ru/news/law/2023-08-31/dom-posle-hlopka-gaza-v-bashkirskom-ishimbae-priznali-avariynym-3413961","31 Август , 16:35",Хәл-ваҡиғалар,Na
https://bash.bashinform.ru/news/law/2023-08-31/nu-ay-shosse-ynda-granata-shartlatyr-a-yyyyn-an-ir-sizo-kamera-ynda-en-ul-al-an-3413412,Нуғай шоссеһында граната шартлатырға йыйынған ир СИЗО камераһында үҙ-үҙенә ҡул һалған,,"Нуғай шоссеһында граната шартлатырға йыйынған ир СИЗО камераһында үҙ-үҙен үлтергән.
Башҡортостан Республикаһының Йәмәғәт күҙәтеү комиссияһы рәйесе Олег Галин «Башинформ»ға был хәлдең кисә булғанын хәбәр итте. Ҡулға алынған хәрби камерала япа-яңғыҙы булған. Әле тәфтиш алды тикшереүе бара.
Хәтерегеҙгә төшөрәбеҙ, Илдар Б. 2 августа Өфө янындағы Нуғай шоссеһында яғыулыҡ ҡойоу станцияһы янында граната менән янаны. Нуғайға тиклем хәрәкәт ябылды, ҙур тығын барлыҡҡа килде. Урында махсус хеҙмәттәрҙең хеҙмәткәрҙәре эшләне. Һуңынан ул үҙенең саҡырыуы буйынса ваҡиға урынына килгән Радий Хәбиров менән һөйләшкәндән һуң хоҡуҡ һаҡсыларына бирелде. Шартлатҡысты Рәсәй гвардияһы хеҙмәткәрҙәренә тапшырҙылар. Билдәле булыуынса, ир үҙ белдеге менән хәрби часты ҡалдырған һәм уға ҡарата енәйәт эше асылған булған. Тикшереү барышында уны Өфөгә ҡайтарғандар, ләкин һуңынан ул ҡасҡан.
11 августа Башҡортостан Республикаһының Йәмәғәт күҙәтеү комиссияһы баш ҡаланың тәфтиш изоляторында Илдар янында барҙы. Олег Ғәлин һүҙҙәренсә, махсус хәрби операцияла ҡатнашҡан ир комиссияға үҙендә онкология булыу-булмауын асыҡлау (кире ҡағыу) өсөн медицина экспертизаһын үткәреү ҙе һорап мөрәжәғәт иткән.
https://www.bashinform.ru/news/law/2023-08-30/grozivshiysya-vzorvat-granatu-na-nagaevskom-shosse-muzhchina-pokonchil-s-soboy-v-kamere-sizo-3412775
 ","31 Август , 11:43",Хәл-ваҡиғалар,Na
https://bash.bashinform.ru/news/law/2023-08-30/bash-ortostanda-ike-e-el-avtomobil-atnashly-ynda-y-yul-fazhi-end-atyn-y-l-k-bul-an-3412352,Башҡортостанда ике еңел автомобиль ҡатнашлығындағы юл фажиғәһендә ҡатын-ҡыҙ һәләк булған,,"Башҡортостандың Дәүләт автоинспекцияһы Белорет районында теркәлгән үлемелсе юл-транспорт фажиғәһенең сәбәптәрен асыҡлай.
«Башинформ» агентлығына ведомствоның телеграм-каналынан билдәле булыуынса, бөгөн иртәнге сәғәт 11 тирәһендә Өфө - Инйәр - Белорет автомобиль юлының 147-се саҡрымында Citroën һәм «Лада Гранта» автомобилдәре бәрелешкән. Илебеҙ автомобиле пассажиры вафат булған, икенсе пассажир, шулай уҡ водитель дауаханаға оҙатылған.
Ваҡиға урынында ЮХХДИ хеҙмәткәрҙәре һәм башҡа экстрен хеҙмәттәр эшләй.
https://www.bashinform.ru/news/law/2023-08-30/v-bashkirii-v-dtp-s-dvumya-legkovymi-avtomobilyami-pogibla-zhenschina-3412174
 ","30 Август , 14:28",Хәл-ваҡиғалар,Na
https://bash.bashinform.ru/news/law/2023-08-30/ya-tashyby-mysyr-a-uly-men-n-yu-a-batyp-lg-n-3411907,Яҡташыбыҙ Мысырҙа улы менән һыуға батып үлгән,,"Балтас районынан әсә һәм уның уҡыусы улы Мысырҙа ял иткәндә һыуға батҡан. Был хаҡта «Башинформ»ға Иҫке Балтас ауыл советынан хәбәр иттеләр. Фажиғә сит ил пляждарының береһендә булған. Яҡташыбыҙ ире һәм өс балаһы менән һыу инеп йөрөгән.
Әсә менән бергә уның өлкән улының да ғүмере өҙөлгән. Ауыл хакимиәте мәғлүмәттәре буйынса, алты һәм өс йәшлек малайҙар атаһы тәрбиәһендә ҡала.
https://www.bashinform.ru/news/law/2023-08-29/zhenschina-iz-bashkirii-utonula-v-egipte-vmeste-s-malenkim-synom-3411346","30 Август , 10:44",Хәл-ваҡиғалар,Na
https://bash.bashinform.ru/news/culture/2023-10-25/bash-ortostanda-respublikaby-y-berense-prezidenty-mortaza-r-himov-isemend-ge-klass-asyldy-3493234,Башҡортостанда республикабыҙҙың беренсе президенты Мортаза Рәхимов исемендәге класс асылды,,"Башҡортостанда тәүге тапҡыр республикабыҙҙың беренсе президенты Мортаза Рәхимов исемендәге класс асылды. Был турала Мортаза Рәхимов исемендәге 3-сө башҡорт республика гимназияһы директоры Шайморат Тимербулатов хәбәр итте һәм тантаналы сарала төшөрөлгән фотоһүрәттәр менән уртаҡлашты.
«Бөгөн Мортаза Рәхимов исемендәге 3-сө башҡорт республика гимназияһында бишенсе класс уҡыусыларын Рәхимов класына алыу тантанаһы уҙҙы. Балалар ант бирҙе, йәш рәхимовсы значоктарын таҡты, ата- әсәләр уларҙы тәмлекәстәр менән һыйланы, - тип яҙған директор социаль селтәрҙә. - Бишенселәр илебеҙҙең оло шәхесе исемен лайыҡлы йөрөтөр тип ышанам. Ҡотлайым!»
Хәтерегеҙгә төшөрәбеҙ, Мортаза Рәхимов исемендәге 3-сө башҡорт республика гимназияһы Күмертау ҡалаһында урынлашҡан.
https://www.bashinform.ru/news/social/2023-10-25/vpervye-v-bashkirii-otkrylsya-klass-imeni-pervogo-prezidenta-respubliki-murtazy-rahimova-3493112","25 Октябрь , 17:18",Мәҙәниәт,Na
https://bash.bashinform.ru/news/culture/2023-10-25/bash-ortostanda-bild-le-muzykant-artur-k-simov-men-n-b-hill-shtel-r-3492558,Башҡортостанда билдәле музыкант Артур Күсимов менән бәхилләштеләр,,"Кисә Әбйәлил районының Асҡар ауылында билдәле музыкант Артур Күсимовты һуңғы юлға оҙаттылар. Был хаҡта социаль селтәрҙә Элвин Грейҙың (Радик Юлъяҡшин) һеңлеһе Регина хәбәр итте.
«Бәхил бул, Күсим! Һин мәңге минең йөрәктә!» - тип яҙған Регина Юльякшина.
Хәтерегеҙгә төшөрәбеҙ, ошо көндәрҙә Элвин Грей лейблы музыканты Артур Күсимов (псевдонимы Күсим) 31 йәшендә вафат булған. Ул Әбйәлил районында тыуып үҫкән. 2015 йылдан Радик Юлъяҡшин командаһында, ә һуңғы йылдарҙа шәхси проекты өҫтөндә эшләй, әммә, ҡыҙғанысҡа ҡаршы, уны тамамлап өлгөрмәй. Үлем сәбәбе - йөрәк сире.
https://www.bashinform.ru/news/culture/2023-10-24/v-bashkirii-prostilis-s-izvestnym-muzykantom-arturom-kusimovym-3491922","25 Октябрь , 12:00",Мәҙәниәт,Na
https://bash.bashinform.ru/news/culture/2023-10-24/tamyr-balalar-mer-r-telekanalyny-s-geld-k-tapshyryuy-tefi-kids-premiya-yna-layy-buldy-3491505,«Тамыр» балалар-үҫмерҙәр телеканалының «Сәңгелдәк» тапшырыуы «ТЭФИ-KIDS» премияһына лайыҡ булды,,"«Тамыр» балалар-үҫмерҙәр телеканалының «Сәңгелдәк» программаһы «Балалар өсөн көндәлек мәғлүмәт-күңел асыу программаһы» номинацияһында «ТЭФИ-KIDS» премияһын яуланы.
Рәсәй милли телевизион премияһы еңеүселәрен бүләкләү тантанаһы 23 октябрҙә Мәскәүҙә уҙҙы.
Мәктәпкәсә йәштәге балалар өсөн «Сәңгелдәк» тапшырыуы 32 йыл инде көн дә кис Башҡортостан юлдаш телеканалында эфирға сыға. Программа геройҙары кескәй тамашасыларҙың ҡатмарлы һорауҙарына еңел һәм күңелле итеп яуап бирә, башҡорт халҡының тарихы һәм мәҙәниәте менән таныштыра.
«ТЭФИ-KIDS» конкурсына улар һуғылған башҡорт балаҫы тураһында сығарылышты ебәргәйне. Йәш алып барыусылар тамашасыларға барыһын да — «һарыҡтан алып балаҫҡа тиклем» күрһәтте. 
Бынан алдараҡ «Башинформ» «Сәңгелдәк» программаһының «ТЭФИ-Kids» Рәсәй милли телевизион премияһы финалына сығыуы хаҡында хәбәр иткәйне.
https://www.bashinform.ru/news/culture/2023-10-24/programma-s-geld-k-detsko-yunosheskogo-telekanala-tamyr-stala-obladatelem-premii-tefi-kids-3491263","24 Октябрь , 15:56",Мәҙәниәт,Na
https://bash.bashinform.ru/news/culture/2023-10-24/zainetdin-etno-shouy-haly-ara-konkursta-i-ens-lekle-e-tip-tanyldy-3491156,ZAINETDIN этно-шоуы халыҡ-ара конкурста иң үҙенсәлеклеһе тип танылды,,"Уҙған ял көндәрендә Ҡаҙағстандың Төркөстан ҡалаһында «Voice of  Turan-2023» халыҡ-ара ҡаҙаҡ йыры фестивале үтте. Быйыл дүртенсе тапҡыр ойошторолған йыр конкурсында донъяның 14 иленән (Төркиә, Үзбәкстан, Ҡырғыҙстан, Рәсәй — Башҡортостан һәм Татарстан, Азербайжан, Польша, Белоруссия, Молдова, Грузия, Бүрәтстан, Болгария, Португалия, Испания, Аргентина) 18-35 йәшлек эстрада жанрын башҡарыусылар ҡатнашты. Улар — тәжрибәле, халыҡ-ара йыр конкурстарында уңышҡа өлгәшкән артистар.
Башҡортостан данын унда республикабыҙҙың атҡаҙанған артисы, музыкант-мультиинструменталист, шоумен, ZAINETDIN этно-шоу проекты солисы Заһир Зәйнетдинов яҡланы.
—  Конкурс шарттары буйынса беренсе көндә ҡатнашыусылар ҡаҙаҡ сәнғәте оҫталары менән ҡаҙаҡ телендә дуэт йырланы. Икенсе көндә улар үҙҙәренә оҡшаған ҡаҙаҡ йыры менән яңғыҙ сығыш яһаны. ZAINETDIN Шымкент аккордеонсыһы Мәхмүт Урумбаев менән йыр башҡарҙы, — тип һөйләне ойоштороусылар.
Конкурста яҡташыбыҙҙың сығышы «иң үҙенсәлекле сығыш» тип билдәләнде һәм уға диплом, аҡсалата бүләк тапшырылды.
https://www.bashinform.ru/news/culture/2023-10-24/etno-shou-zainetdin-iz-bashkirii-na-mezhdunarodnom-konkurse-priznano-samym-originalnym-3490767","24 Октябрь , 14:01",Мәҙәниәт,Na
https://bash.bashinform.ru/news/culture/2023-10-24/t-nya-amur-ary-y-n-r-te-bish-k-nd-3-5-million-um-a-sa-yyy-y-3490856,"«Төньяҡ амурҙары» йәнһүрәте биш көндә 3,5 миллион һум аҡса йыйҙы",,"19 октябрҙә «Төньяҡ амурҙары» йәнһүрәте ҙур экрандарға сыҡты. Биш көндә 3,5 миллион һум аҡса йыйылды.
— Билеттарҙы август аҙағында уҡ һата башланыҡ, ошо ваҡыт эсендә — 2,5 миллион һум, тәүге аҙнала тағы 1 миллион һум йыйҙыҡ, — тип хәбәр итте «Башинформ»ға Ә.Абдразаҡов исемендәге «Башҡортостан» киностудияһы директоры Юнир Әминев.
Йәнһүрәтте республика етәксеһе булышлығында һәм Әмир Абдразаҡов исемендәге «Башҡортостан» киностудияһы менән берлектә Өфөнөң «Муха» студияһы төшөргән. Радий Хәбиров бер нисә тапҡыр илебеҙ халыҡтарының хәрби ҡаһарманлығы йылъяҙмаһының героик биттәрен сағылдырған йәнһүрәтте федераль кимәлдә танытыуҙың мөһимлеген билдәләне. Тамашасылар 1788 йылғы рус-швед һәм 1812 йылғы Ватан һуғыштарында әүҙем ҡатнашҡан башҡорттарҙың тарихы менән таныша. Боронғо Рим аллаһы  һымаҡ уҡтан оҫта атҡандары өсөн тап француздар уҡ-һаҙаҡтар менән ҡоралланған башҡорт атлыларын «төньяҡ амурҙары» тип йөрөтә башлай.
Проектта бик күп билдәле кешеләр ҡатнаша. Продюсерҙар араһында Артур Абдрахманов, Юнир Әминевтан тыш, рәссам-карикатурасы Камил Буҙыҡаев та бар. Екатерина II — Лилиә Ғүмәрова, ә Александр I Асҡар Абдразаҡов тауышы менән һөйләй. Шулай уҡ фильмда мәҙәниәт министры Әминә Шафиҡова, популяр комментатор Азамат Моратов, күренекле йырсылар Иҙрис Ғәзиев (Ҡылысбай) һәм Нәзифә Ҡадированың (Ҡылысбайҙың ҡатыны) тауыштары яңғырай. Ә йәш яугир Ғәбиттең тауышын балалар шунда уҡ таныған.
https://www.bashinform.ru/news/culture/2023-10-24/multfilm-severnye-amury-posle-pyati-dney-prokata-sobral-3-5-mln-rubley-3490437","24 Октябрь , 11:51",Мәҙәниәт,Na
https://bash.bashinform.ru/news/culture/2023-10-23/bash-ortostanda-t-sh-r-lg-n-bloger-filmy-da-standa-nagrada-a-layy-buldy-3488877,Башҡортостанда төшөрөлгән «Блогер» фильмы Дағстанда наградаға лайыҡ булды,,"Башҡортостанда төшөрөлгән «Блогер» ҡыҫҡа метражлы фильмы Дағстанда наградаға лайыҡ булды. «Золотая лоза» республика асыҡ кинофестивалендә ул «Иң яҡшы режиссер эше» номинацияһында еңеү яуланы.
21 октябрҙә Махачкаланың Шиғриәт йортонда «Золотая лоза» - 2023 кинофестиваленең ижади эштәре күрһәтелде һәм еңеүселәрҙе дипломдар менән бүләкләү тантанаһы уҙҙы.
Яңыраҡ һигеҙенсе тапҡыр ойошторолған «Мирный Дагестан» республика кинофестивалендә «Блогер» «Ҡыҫҡа метражлы уйын фильмы» номинацияһында «Махсус приз»менән бүләкләнде.
Бынан алдараҡ «Блогер» фильмы «Этно-Крым» Бөтә Рәсәй этнографик кинофестивалендә (Севастополь), «Окно» халыҡ-ара ҡыҫҡа метражлы кино фестивалендә (Омск), «Белая птица» Бөтә Рәсәй кинофестивалендә (Ҡазан) һәм «Отцы и дети» халыҡ-ара кинофестивалендә (Орёл) ҡатнашҡайны.
Фильм Башҡортостан Республикаһы Башлығының мәҙәниәт һәм сәнғәт эшмәкәрҙәренә «Геройҙар тураһында хәтер мәңгелек» гранты сиктәрендә М.Ғафури исемендәге Башҡорт академия драма театры булышлығында төшөрөлгән.
Ролдәрҙе Башҡортостандың халыҡ артисы Илдар Ғүмәров Һәм Айнур Ғәбитов башҡарҙы. Фильм өҫтөндә автор һәм Рәсәйҙең, Башҡортостандың халыҡ артисы Хөрмәтулла Үтәшев, кинорежиссёр Руслан Юлтаев, сценарист — Башҡортостандың атҡаҙанған мәҙәниәт хеҙмәткәре Динара Ҡәйүмова, композитор Рәмис Хәкимов эшләне.
https://www.bashinform.ru/news/culture/2023-10-22/snyatyy-v-bashkirii-film-bloger-poluchil-nagradu-v-dagestane-3488459","23 Октябрь , 10:56",Мәҙәниәт,Na
https://bash.bashinform.ru/news/culture/2023-10-20/f-l-bild-le-kompozitor-salauat-nizametdinov-a-memorial-ta-tatash-asyldy-3486449,Өфөлә билдәле композитор Салауат Низаметдиновҡа мемориаль таҡтаташ асылды,,"19 октябрҙә Өфөлә күренекле композитор Салауат Низаметдиновҡа мемориаль таҡтаташ асылды. Сарала Башҡортостандың композиторҙар Союзы рәйесе Ләйлә Исмәғилева, Мәҙәниәт министрлығының профессиональ сәнғәт бүлеге етәксеһе Гүзәл Сөләймәнова, Дәүләт Йыйылышы депутаты Флүр Нурлығаянов, Хор капеллаһы етәксеһе Алһыу Хәсбиуллина, республиканың мәҙәниәт һәм сәнғәт эшмәкәрҙәре, композиторҙың хәләл ефете Рәзиҙә Низаметдинова, ҡыҙы Ләйсән һәм уның яҡындары ҡатнашты.
Башҡорт һәм рус телдәрендә яҙылған мемориаль таҡтаташ Ленин урамындағы 162-се йортҡа ҡуйылды. 1997-2003 йылдарҙа композитор ғаиләһе менән ошонда йәшәгән.
Киләсәктә Өфө скверҙарының береһенә композиторҙың исемен бирергә уйлайҙар. 14 декабрҙә Башҡорт опера һәм балет театрында «Ай тотолған төндә» операһының премьераһы күрһәтелә. Башопераның матбуғат хеҙмәтенән хәбәр итеүҙәренсә, театрға 85 йыл тулған көндә ул театрлаштырылған тамаша булһа, 2024 йылдың репертуарына опера итеп индерелә.
Салауат Низаметдинов (1957-2013) — билдәле башҡорт композиторы, уның бөтә тормошо сәнғәткә ғәжәйеп хеҙмәт итеү өлгөһө булып тора. Ул сағыу музыкаль мираҫ ҡалдырҙы: һигеҙ опера, симфоник, камера, хор әҫәрҙәре, 200-ҙән ашыу йыр һәм романс. Әүҙем йәмәғәт эшмәкәрлеге алып барҙы, 2005-2009 йылдарҙа Башҡортостандың Композиторҙар союзы етәксеһе булды. Рәсәйҙең һәм Башҡортостандың атҡаҙанған сәнғәт эшмәкәре, Ғ. Сәләм исемендәге, Рәсәйҙең Композиторҙар союзы премияһы лауреаты.
2014 йылда Мәскәүҙә Салауат Низаметдинов иҫтәлегенә студенттар араһында башҡорт йыры фестиваль-конкурсы уҙҙы. Өфөнөң «Инеш» нәшриәтендә уның композитор Виктория Симонова һүҙҙәренән яҙып алынған «Исповедь» китабы донъя күрҙе. 2014 йылда Учалы сәнғәт һәм мәҙәниәт колледжына композиторҙың исеме бирелде. 2016 йылда композиторҙың ҡәберенә Рөстәм Сакаев эшләгән һәйкәл ҡуйылды.
https://www.bashinform.ru/news/culture/2023-10-19/v-ufe-ustanovili-memorialnuyu-dosku-vydayuschegosya-kompozitora-salavata-nizametdinova-3485376","20 Октябрь , 12:29",Мәҙәниәт,Na
https://bash.bashinform.ru/news/culture/2023-10-18/f-l-k-renekle-kompozitor-salauat-nizametdinovty-i-t-lege-m-gel-shterel-3482726,Өфөлә күренекле композитор Салауат Низаметдиновтың иҫтәлеге мәңгеләштерелә,,"Өфөлә күренекле башҡорт композиторы Салауат Низаметдиновтың иҫтәлеге мәңгеләштерелә. Кесе йома, 19 октябрҙә, көндөҙгө сәғәт 1-ҙә Ленин урамындағы 162-се йортта мемориаль таҡтаташ асыу тантанаһы була. Сараға республиканың мәҙәниәт һәм сәнғәт эшмәкәрҙәре, композиторҙың туғандары һәм дуҫтары саҡырылған.
- Мемориаль таҡтаташ беҙ 1997-2003 йылдарҙа йәшәгән йортҡа ҡуйыла, - тине композиторҙың тормош иптәше Рәзиҙә Низаметдинова. - Киләсәктә Өфө скверҙарының береһенә композиторҙың исемен бирергә уйлайҙар. Башҡорт опера һәм балет театрында «Ай тотолған төндә» операһын сәхнәгә яңыса сығарыу идеяһы ла бар.
Салауат Низаметдинов (1957-2013) — билдәле башҡорт композиторы, уның бөтә тормошо сәнғәткә ғәжәйеп хеҙмәт итеү өлгөһө булып тора. Ул сағыу музыкаль мираҫ ҡалдырҙы: һигеҙ опера, симфоник, камера, хор әҫәрҙәре, 200-ҙән ашыу йыр һәм романс. Әүҙем йәмәғәт эшмәкәрлеге алып барҙы, 2005-2009 йылдарҙа Башҡортостандың Композиторҙар союзы етәксеһе булды. Рәсәйҙең һәм Башҡортостандың атҡаҙанған сәнғәт эшмәкәре, Ғ. Сәләм исемендәге, Рәсәйҙең Композиторҙар союзы премияһы лауреаты.
2014 йылда Мәскәүҙә Салауат Низаметдинов иҫтәлегенә студенттар араһында башҡорт йыры фестиваль-конкурсы уҙҙы. Өфөнөң «Инеш» нәшриәтендә уның композитор Виктория Симонова һүҙҙәренән яҙып алынған «Исповедь» китабы донъя күрҙе. 2014 йылда Учалы сәнғәт һәм мәҙәниәт колледжына композиторҙың исеме бирелде. 2016 йылда композиторҙың ҡәберенә Рөстәм Сакаев эшләгән һәйкәл ҡуйылды.
https://www.bashinform.ru/news/culture/2023-10-17/v-ufe-uvekovechat-pamyat-vydayuschegosya-kompozitora-salavata-nizametdinova-3482167","18 Октябрь , 11:54",Мәҙәниәт,Na
https://bash.bashinform.ru/news/culture/2023-10-17/s-geld-k-tapshyryuy-tefi-kids-r-s-y-milli-televizion-premiya-y-finalyna-sy-ty-3481844,«Сәңгелдәк» тапшырыуы «ТЭФИ-KIDS» Рәсәй милли телевизион премияһы финалына сыҡты,,"«Тамыр» балалар-үҫмерҙәр телеканалының «Сәңгелдәк» программаһы «ТЭФИ-KIDS» 2023 балалар, үҫмерҙәр, ғаилә киноһы һәм телевидениеһы өлкәһендәге Рәсәй милли телевизион премияһы финалына сыҡты. «Балалар өсөн көндәлек мәғлүмәт-күңел асыу программаһы» номинацияһында «Сәңгелдәк» тапшырыуы менән «Карусель» каналының «Навигатор»ы һәм Екатеринбург каналының «Good games» программаһы ярыша.
«Сәңгелдәк» («Колыбель») — мәктәпкәсә йәштәге балалар өсөн тапшырыу 32 йыл инде көн һайын киске прайм-таймда эфирға сыға. Программа геройҙары кескәй тамашасыларҙың ҡатмарлы һорауҙарына еңел һәм күңелле итеп яуап бирә, балаларҙы әҙәпкә өйрәтә, башҡорт халҡының тарихы һәм мәҙәниәте менән таныштыра. Башҡортостан балалары белә: «Сәңгелдәк»тә һәр ваҡыт ҡыҙыҡ һәм күп мәғлүмәт бар.
«ТЭФИ-KIDS» конкурсына һуғылған башҡорт балаҫы тураһында сығарылыш ебәрелгәйне. Йәш алып барыусылар тамашасыларға барыһын да — «һарыҡтан алып балаҫҡа тиклем» күрһәтә. Теманы сағыуыраҡ, тулыраҡ асыу өсөн сценарий авторы һәм мөхәррир Зөлфиә Даянова, режиссер Әлиә Минәзева сюжетты студияла ғына төшөрмәй, Дәүләкән районында йәшәгән халыҡ оҫтаһына ла барып ҡайта.
Рәсәй милли телепремияһының быйылғы еңеүселәре 23 октябрҙә Мәскәүҙең «Et Cetera» театрында бүләкләү тантанаһында иғлан ителә.","17 Октябрь , 17:15",Мәҙәниәт,Na
https://bash.bashinform.ru/news/culture/2023-10-17/bash-ortostan-yyrsy-y-nu-ka-vse-vmeste-federal-vokal-teleshouynda-atnashty-3480995,"Башҡортостан йырсыһы «Ну-ка, все вместе!» федераль вокаль телешоуында ҡатнашты",,"Башҡортостанда билдәле йырсы, Башҡорт дәүләт филармонияһы солисы Әлфиә Ниғмәтуллина «Россия 1» каналында барған «Ну-ка, все вместе!» федераль вокаль проектында сығыш яһаны. Яҡташыбыҙ «Отчего так в России березы шумят» һәм «Ай, былбылым» йырҙарын башҡарҙы.
Төп сығышында ул 98 тауыш йыйҙы, ләкин үҙенең дәғүәсеһенән еңелде. Батлда Әлфиә «Эйфория» хиты менән ярымфиналға сыҡты.
Өфөнән 31 йәшлек йырсы бала сағынан йырлай, өс йәшенән сәхнәлә сығыш яһай. Музыка юғары уҡыу йортон тамамлағас, Әлфиә үҙенең тормошон джаз менән бәйләрмен тип уйлай, әммә ниндәйҙер мәлдә уның тыуған иленең мәҙәниәтенә һөйөү уяна.
«Моғайын, был ата-бабаларыбыҙ саҡырыуы булғандыр,  быны башҡаса аңлата алмайым», — ти йырсы.
«Башинформ» халыҡ -ара проекттарҙа даими ҡатнашҡан йырсы хаҡында бер нисә тапҡыр яҙғайны.
https://www.bashinform.ru/news/culture/2023-10-16/pevitsa-iz-bashkirii-vystupila-v-federalnom-vokalnom-teleshou-nu-ka-vse-vmeste-3480619","17 Октябрь , 10:27",Мәҙәниәт,Na
https://bash.bashinform.ru/news/culture/2023-10-13/bash-ort-rezhissery-bulat-yosopov-h-rbi-patriotik-film-t-sh-r-bashlay-3477625,Режиссер Булат Йосопов хәрби-патриотик фильм төшөрә башлай,,"Башҡорт режиссеры Булат Йосопов балалар һәм йәштәр өсөн ысын хәл-ваҡиғаларға нигеҙләнгән «Фәрзәнә көнбайышҡа атлай» тигән хәрби-патриотик фильм төшөрөү эшенә тотондо. Бөйөк Ватан һуғышы йылдарында Учалы үҫмерҙәре фашист илбаҫарҙарынан азат ителгән Украинаға 400 баш һыйырҙы ҡыуып алып киткән.
Әле фильмға әҙерлек бара. Уны 2024 йылдың февраль-март айҙарында төшөрә башларға уйлайҙар.
Сценарий авторы — драматург Баныу Ҡаһарманова, жанры — тулы метражлы нәфис тарихи фильм. Премьераны авторҙар 2025 йылдың 9 майына планлаштыра.
«Был фильм илебеҙ өсөн һынылышлы йылдарҙа совет тылы темаһын асыуы менән үҙенсәлекле, картина геройҙары — балалар. Тырыш хеҙмәте менән Еңеүҙе яҡынайтҡандарҙың ҡаһарманлығына арнала», — тип хәбәр итте «Башинформ» агентлығына режиссер, Башҡортостандың атҡаҙанған сәнғәт эшмәкәре Булат Йосопов.
Фильмды А.Абдразаҡов исемендәге «Башҡортостан» киностудияһы һәм «Йәнле таҫма» кинокомпанияһы менән берлектә төшөрәләр. Продюсерҙар Юнир Әминев, Леонид Филинов тамашасыларға ҙур өмөттәр бағлай.
Проект командаһы кастингты ике турҙа уҙғарырға әҙерләнә, беренсеһе онлайн булыр тип көтөлә. Унда һәр кем ҡатнашырға мөмкин.
https://www.bashinform.ru/news/culture/2023-10-13/bashkirskiy-rezhisser-bulat-yusupov-pristupaet-k-s-emkam-voenno-patrioticheskogo-filma-3477244","13 Октябрь , 14:26",Мәҙәниәт,Na
https://bash.bashinform.ru/news/culture/2023-10-12/kamerun-men-n-uyyn-aldynan-r-s-y-gimnyn-ildar-abdraza-ov-bash-ara-3476235,Камерун менән уйын алдынан Рәсәй гимнын Илдар Абдразаҡов башҡара,,"«ВТБ Арена»ла Камерун менән матч алдынан Рәсәй гимнын Башҡортостанда тыуып үҫкән күренекле опера йырсыһы Илдар Абдразаҡов башҡара. Камерундың милли командаһына ҡаршы иптәштәрсә уйын 12 октябрҙә Мәскәүҙә була. Рәсәй йыйылмаһы март айынан алып беренсе тапҡыр үҙ майҙанында уйнай.
- Бала саҡтан спортты яратам, футбол, баскетбол, бокс, бишбәйге, йөҙөү менән шөғөлләнәм, шахмат секцияһына ла йөрөнөм. Бына өс йыл инде хоккей уйнайым, спорт рухын күтәрәм! - ти Рәсәйҙең атҡаҙанған, Башҡортостандың халыҡ артисы, ике тапҡыр «Грэмми» премияһын алған Илдар Абдразаҡов.
Артист һүҙҙәренсә, быға тиклем ул Рәсәй гимнын футбол стадиондарында тамашасы булараҡ һәм Өфөнөң боҙ аренаһында «Салауат Юлаев» хоккей командаһы уйнаған саҡта ғына башҡарған.
https://www.bashinform.ru/news/culture/2023-10-12/ildar-abdrazakov-ispolnit-gimn-rossii-pered-matchem-s-kamerunom-3475622","12 Октябрь , 15:54",Мәҙәниәт,Na
https://bash.bashinform.ru/news/culture/2023-10-12/budapeshtta-h-haly-ara-teatr-olimpiada-ynda-bash-ort-drama-teatryny-spektakle-k-r-telde-3475772,Будапешта Х Халыҡ-ара театр олимпиадаһында Башҡорт драма театрының спектакле күрһәтелде,,"Будапешта (Венгрия) Х Халыҡ-ара театр олимпиадаһында «Джут» спектакле ҙур уңыш менән барҙы. Ошондай күләмле мәҙәни сарала Рәсәйҙән Мәжит Ғафури исемендәге Башҡорт академия драма театры ғына сығыш яһаны. Туҡһан биш ғариза араһынан тап Башҡорт театрының спектакль һайлап алынды.
Хәтерегеҙгә төшөрәбеҙ, спектаклде ҡаҙаҡ сығышлы Рәсәй драматургы Олжас Жанайдаровтың әҫәре буйынса режиссер Айрат Абушахманов сәхнәләштергән. Хәл-ваҡиғалар уҙған быуаттың 30-сы йылдары башындағы ҡот осҡос аслыҡ осоронда Ҡаҙағстанда бара. Уның премьераһы Өфөлә 2015 йылда булды.
«Джут» спектакле башҡортса барҙы, текст рус һәм венгр телдәренә тәржемә ителде. Венгрия тамашасылары спектаклде йылы ҡабул итте һәм актерҙарҙы алҡыштарға күмде, — тип хәбәр итте театрҙың матбуғат секретары Динара Ҡәйүмова. — Абруйлы театр форумында ҡатнашыу мөмкинлеге өсөн Башҡортостан Республикаһы етәкселегенә рәхмәт белдерәбеҙ!».
Спектаклдән һуң матбуғат конференцияһы уҙҙы, унда «Джут» спектакле тураһында фекер алыштылар, Мәжит Ғафури исемендәге Башҡорт академия драма театрының тарихы, республиканың мәҙәниәте һәм сәнғәте хаҡында һөйләнеләр. Рәсәйҙең һәм Башҡортостандың халыҡ артисы Хөрмәтулла Үтәшев конференцияла ҡатнашыусыларға башҡорттарҙың венгрҙар менән тарихи тамырҙары булыуы тураһында бәйән итте. Башҡортостандың атҡаҙанған артисы Фәнис Рәхмәтов ҡурайҙа «Урал» көйөн уйнап ишеттерҙе.
Театр директоры Иршат Фәйзуллин Венгрия милли театрының художество етәксеһе Атилла Виднянскийға Башҡортостан Республикаһының мәҙәниәт министры Әминә Шафиҡованың һәм Башҡорт драма театрының рәхмәт хаттарын тапшырҙы.
https://www.bashinform.ru/news/culture/2023-10-12/v-budapeshte-spektakl-bashkirskogo-dramteatra-pokazali-na-h-mezhdunarodnoy-teatralnoy-olimpiade-3475280","12 Октябрь , 12:27",Мәҙәниәт,Na
https://bash.bashinform.ru/news/culture/2023-10-10/f-l-sh-yehzada-babich-isemend-ge-y-sht-r-premiya-y-laureattary-t-brikl-nde-3473158,Өфөлә Шәйехзада Бабич исемендәге йәштәр премияһы лауреаттары тәбрикләнде,,"Республика көнө алдынан әҙәбиәт, сәнғәт һәм архитектура өлкәһендәге Шәйехзада Бабич исемендәге республика дәүләт йәштәр премияһын тапшырыу тантанаһы уҙҙы. Залда Башҡортостандың күренекле мәҙәниәт эшмәкәрҙәре – премия буйынса комиссия ағзалары, уларҙың остаздары йыйылды. Тантананы Башҡортостан Республикаһы Башлығы хакимиәте етәксеһе Максим Забелин асты.","10 Октябрь , 12:31",Мәҙәниәт,Na
https://bash.bashinform.ru/news/culture/2023-10-09/berense-kanalda-bash-ortostanda-sergey-bezrukov-atnashly-ynda-t-sh-r-lg-n-serialdy-premiera-y-bula-3471325,Беренсе каналда Башҡортостанда Сергей Безруков ҡатнашлығында төшөрөлгән сериалдың премьераһы була,,"Бөгөн Беренсе каналда «Бизон. Манекенсы эше» тигән детектив сериалдың премьераһы күрһәтелә башлай. Төп ролде Сергей Безруков башҡара.
Шуныһы иғтибарға лайыҡ: эпизодтарҙа Учалы тау-байыҡтырыу комбинаты карьерҙары ла күренеп ҡала, ә күмәк сәхнәләрҙә предприятиеның тау эшселәре ҡатнаша. Быйыл март айында төшөрөлгән фильмға бер юлы өс карьер — Йәштәр, Көнбайыш-Күл һәм Учалы карьеры, Үҙйылға руднигынан 27 эшсе йәлеп ителгән.
Сериалды Беренсе каналдың заказы буйынса Валерий Тодоровскийҙың «Мармот-фильм» компанияһы төшөргән. Сюжет буйынса, хәл-ваҡиғалар 1970 йылдарҙа бара. МУР-ҙың принципиаль һәм үҙһүҙле тәфтишсеһе Кирилл Бессонов (Сергей Безруков) манекенсы ҡыҙ Мила Никанорованың үлеменә бәйле эште тикшерергә тейеш.
https://www.bashinform.ru/news/culture/2023-10-09/na-pervom-kanale-sostoitsya-premiera-seriala-s-sergeem-bezrukovym-kotoryy-snimali-v-bashkirii-3471210","9 Октябрь , 11:55",Мәҙәниәт,Na
https://bash.bashinform.ru/news/culture/2023-10-06/f-l-i-el-bash-ort-m-tatar-yyry-konkursyna-arizalar-abul-itel-3468727,Өфөлә «Иҙел» башҡорт һәм татар йыры конкурсына ғаризалар ҡабул ителә,,"Тиҙҙән Башҡортостандың баш ҡалаһында сираттағы милли йыр байрамы — 13-сө тапҡыр «Иҙел» халыҡ-ара башҡорт һәм татар йыры фестиваль-конкурсы үткәрелә.
Ойоштороусылар хәбәр итеүенсә, фестивалгә башҡорт һәм татар телдәрендә йырҙар башҡарыусы ижади юғары уҡыу йорттарын тамамлаусылар һәм студенттар саҡырыла. Халыҡ, эстрада, академик һәм автор йыры номинацияларында ҡатнашырға мөмкин. Балалар номинацияһында 6 йәше тулған йәш башҡарыусыларҙы көтәләр.
Конкурстың шарттары менән танышыу өсөн ошо һылтанма буйынса үтергә һәм ғариза тултырырға мөмкин.
Быйыл жюриҙа Рәсәйҙең һәм Башҡортостандың халыҡ артисы, Өфө дәүләт сәнғәт институты профессоры Флүрә Килдейәрова, Рәсәйҙең һәм Татарстандың халыҡ артисы, Ҡазан дәүләт филармонияһы профессоры Зилә Сөнғәтуллина, Татарстандың халыҡ артисы, композитор Зөфәр Хәйретдинов, Рәсәйҙең һәм Башҡортостандың атҡаҙанған сәнғәт эшмәкәре, Өфө дәүләт сәнғәт институты профессоры Фәрзәнә Сәғитова, Башҡортостандың халыҡ артисы Вилдан Яруллин, Башҡортостандың атҡаҙанған сәнғәт эшмәкәре, композитор Урал Иҙелбаев, шулай уҡ үткән йылдарҙағы «Иҙел» лауреаттары: Башҡортостандың атҡаҙанған артисы Зилиә Бәхтиева һәм Башҡорт дәүләт филармонияһы солисы Рәфис Сирусин эшләй.
https://www.bashinform.ru/news/culture/2023-10-06/v-ufe-konkurs-bashkirskoy-i-tatarskoy-pesni-idel-prinimaet-zayavki-3468175","6 Октябрь , 12:21",Мәҙәниәт,Na
https://bash.bashinform.ru/news/culture/2023-10-05/kilen-spektaklene-premiera-y-bash-ort-drama-teatry-ya-y-isemd-r-asa-m-ki-ken-temany-k-t-r-3467466,«Килен» спектакленең премьераһы: Башҡорт драма театры яңы исемдәр аса һәм киҫкен теманы күтәрә,,"Мәжит Ғафури исемендәге Башҡорт академия драма театры Заһиҙә Мусинаның әҫәре буйынса «Килен» спектакленең премьераһын күрһәтте. Республиканың төп театры тамашасыларҙы 25 йәшлек автор менән таныштырҙы. Яҙыусы премьераға әсәһе менән килгәйне. Спектакль башланыр алдынан китап һатыу ойошторолдо, Заһиҙә Мусинанан автограф алыу өсөн сират теҙелде.","5 Октябрь , 17:27",Мәҙәниәт,Na
https://bash.bashinform.ru/news/culture/2023-10-04/bash-ortostanda-sh-yehzada-babich-isemend-ge-premiya-laureattary-bild-le-buldy-3464866,Башҡортостанда Шәйехзада Бабич исемендәге премия лауреаттары билдәле булды,,"Башҡортостанда 2021-2022 йылдарҙа әҙәбиәт, сәнғәт һәм архитектура өлкәһендәге Шәйехзада Бабич исемендәге республика дәүләт йәштәр премияһы лауреаттары билдәле булды. Республика хөкүмәтенең тейешле ҡарары рәсми хоҡуҡи мәғлүмәт порталында баҫылған, тип хәбәр итә «Башинформ».
Бына улар:
Кристина Андрианова — «Триста сарматов», «Пятьдесят пять историй одного толмача» шиғри йыйынтыҡтары һәм нәфис тәржемәне үҫтереүгә индергән өлөшө өсөн;
Лиана Мкртчян, Резеда Таһирова — һынлы сәнғәт өлкәһендәге «Минең Ватаным — минең ерем» ижади проекты өсөн;
Илнур Хәйруллин — башҡорт музыка сәнғәтен пропагандалағаны һәм милли уйын ҡоралы ҡурайҙы популярлаштырғаны өсөн.
Хәтерегеҙгә төшөрәбеҙ, «Башинформ» Шәйехзада Бабич исемендәге дәүләт йәштәр премиялары буйынса комиссия составына үҙгәрештәр индерелеүе хаҡында хәбәр иткәйне.
https://www.bashinform.ru/news/culture/2023-10-04/v-bashkirii-stali-izvestny-imena-laureatov-premii-imeni-shayhzady-babicha-3464800","4 Октябрь , 13:25",Мәҙәниәт,Na
https://bash.bashinform.ru/news/culture/2023-10-03/k-renekle-alim-fir-es-hisametdinova-vafat-3463187,Күренекле ғалимә Фирҙәүес Хисаметдинова вафат,,"Өфөлә Рәсәйҙең тел ғалимәһе, башҡорт теле өлкәһендәге белгес, филология фәндәре докторы, профессор, йәмәғәт һәм дәүләт эшмәкәре Фирҙәүес Ғилметдин ҡыҙы Хисаметдинова 74-се йәшендә донъя ҡуйған.
Фирҙәүес Ғилметдин ҡыҙы 1950 йылдың 1 ғинуарында Әбйәлил районының Рәхмәт ауылында тыуған. Бала сағынан уҡ уҡытыусы булырға хыялланған ҡыҙ Белорет педагогия училищеһына уҡырға ингән. 1974 йылда Башҡорт дәүләт педагогия институтының (хәҙерге Башҡорт дәүләт педагогия университеты) филология факультетын уңышлы тамамлап, Белорет һәм Ауырғазы райондары мәктәптәрендә рус теле һәм әҙәбиәте уҡытыусыһы булып эшләй. Фәнгә ҡыҙыҡһыныуы көсәйгәс, СССР Фәндәр академияһы Тел ғилеме институтының аспирантураһын һайлай.
1978 йылдан 1985 йылға тиклем Рәсәй Фәндәр академияһы Өфө ғилми үҙәгенең Тарих, тел һәм әҙәбиәт институтында кесе, һуңынан өлкән ғилми хеҙмәткәр булып эшләй. 1980 йылда кандидатлыҡ диссертацияһын уңышлы яҡлай. 1993 йылда фән докторы дәрәжәһенә эйә була.
1985 йылдан Фирҙәүес Ғилметдин ҡыҙы Башҡорт дәүләт педагогия институтында уҡыта.
1995 йылдан 1998 йылға тиклем - Башҡортостан Республикаһының халыҡ мәғарифы министры.
1998 йылдан Рәсәй Фәндәр академияһы Өфө ғилми үҙәгенең Тарих, тел һәм әҙәбиәт институтында директор урынбаҫары булып эшләй. Ә 2005 йылдан институтты етәкләй.
Бер үк ваҡытта йәмәғәт эшмәкәрлеге менән дә әүҙем шөғөлләнә. Башҡортостан Республикаһы Дәүләт Йыйылышы – Ҡоролтайҙың беренсе саҡырылыш депутаты итеп һайлана (1995-1999).
Рәсәй фәнен үҫтереүҙәге уңыштары өсөн Фирҙәүес Хисаметдиноваға «Рәсәй Федерацияһының атҡаҙанған фән эшмәкәре» тигән маҡтаулы исем бирелгән.
Башинформ мәрхүмдең туғандарының һәм яҡындарының ауыр ҡайғыһын уртаҡлаша.
https://www.bashinform.ru/news/culture/2023-10-03/v-ufe-ushla-iz-zhizni-rossiyskiy-lingvist-obschestvennyy-deyatel-firdaus-hisamitdinova-3462805","3 Октябрь , 11:28",Мәҙәниәт,Na
https://bash.bashinform.ru/news/culture/2023-10-02/11-15-oktyabr-bash-ort-telen-n-olimpiadala-atnashyr-a-sa-yralar-3462164,11-15 октябрҙә Башҡорт теленән олимпиадала ҡатнашырға саҡыралар,,"11-15 октябрҙә Башҡорт телен һаҡлау һәм үҫтереү ойошмаһы «УМАЙ» этномәҙәни мираҫты һаҡлау һәм үҫтереү буйынса ойошма менән берлектә башҡорт теленән олимпиада үткәрә. Был проект Башҡортостан Республикаһының Граждандар йәмғиәтенә булышлыҡ итеү фонды ярҙамында тормошҡа ашырыла.
Олимпиадала ҡатнашыусылар өсөн төрлө ҡатмарлыҡтағы һорауҙар менән онлайн-тест формаһында эштәр әҙерләнгән.
Башланғыс кимәл - башҡорт телен яңы өйрәнә башлаған ҡатнашыусылар өсөн;
Ирекле кимәл - башҡорт телендә иркен аралашҡан ҡатнашыусылар өсөн;
Башҡорт теле диалекттары менән ҡыҙыҡһынған ҡатнашыусылар өсөн диалекттар темаһына һорауҙар.
Ҡатнашыу өсөн:

11-15 октябрҙә олимпиаданың сайтына http://basholimpiada.ru/ инергә;
Теркәлергә, олимпиадала теркәлгән ҡулланыусылар ғына ҡатнаша ала;
Өс кимәлдең береһен һайлап, 45 минут эсендә 30 һорауға яуап бирергә;
Тесты үткәс, йыйылған балдар менән сертификат алырға.

Олимпиаданан һуң сайтта белемде үҙаллы тикшереү өсөн һорауҙарға дөрөҫ яуаптар баҫыла. Әгәр һеҙҙә теркәү, тест үтеүҙең техник аспекттары йәки сертификат алыу менән ауырлыҡтар килеп тыуһа, Башҡорт телен һаҡлау һәм үҫтереү ойошмаһына мөрәжәғәт итегеҙ. Телефон: 7(3472) 46-58-24.
https://www.bashinform.ru/news/culture/2023-10-02/zhelayuschih-priglashayut-proverit-svoi-znaniya-na-olimpiade-po-bashkirskomu-yazyku-3461979","2 Октябрь , 15:55",Мәҙәниәт,Na
https://bash.bashinform.ru/news/politics/2023-10-26/nuriev-izhadynda-il-y-r-r-byuyny-ep-sy-ty-mahsus-h-rbi-operatsiyala-ulyn-yu-alt-an-s-larisa-h-tmullina-3494703,«Нуриев ижадында илһөйәрҙәр быуыны үҫеп сыҡты» - махсус хәрби операцияла улын юғалтҡан әсә Лариса Хәтмуллина,,"Башҡортостандың атҡаҙанған артисы, «Сибай» бейеү ансамбле репетиторы Лариса Хәтмуллина донъя балет сәхнәһе йондоҙо Рудольф Нуриевты тәнҡитләгән  Башҡортостан Дәүләт Йыйылышы депутаты Юнир Ҡотлоғужиндың һүҙҙәренә үҙ фекерен белдерҙе.","26 Октябрь , 15:55",Сәйәсәт,Na
https://bash.bashinform.ru/news/politics/2023-10-26/respublikala-r-s-y-konstitutsiya-yny-m-bash-ortostandy-t-p-zakonyny-30-yylly-yna-arnal-an-saralar-oyoshtorola-3494420,Республикала Рәсәй Конституцияһының һәм Башҡортостандың Төп законының 30 йыллығына арналған саралар ойошторола,,"Радий Хәбиров үҙенең бойороғо менән Рәсәй Конституцияһы һәм Башҡортостандың Төп законы ҡабул ителеүгә 30 йыл тулыуға арналған саралар үткәрергә ҡушты. Ойоштороу комитетын Башҡортостан Башлығы етәкләй.
Хәтерегеҙгә төшөрәбеҙ, Рәсәй Конституцияһы 1993 йылдың 12 декабрендә ҡабул ителде. 2020 йылдың 1 июлендә халыҡ тауыш биреүендә уға үҙгәрештәр индерелде. Ошо уҡ йылдың 15 ғинуарында Рәсәй президенты Федераль йыйылышҡа мөрәжәғәтнамәһендә Конституцияға илдең дәүләт ҡоролошондағы сәйәси үҙгәрештәргә, шулай уҡ өҫтәмә социаль гарантияларға ҡағылышлы үҙгәрештәр индерергә тәҡдим итте. Хоҙай, ғаилә, тарихи хәтер кеүек төшөнсәләр айырым билдәләнә. Рәсәйҙең Конституция суды бындай үҙгәрештәрҙең законлылығын раҫланы.
Башҡортостан Конституцияһы 1993 йылдың 24 декабрендә ҡабул ителде.
https://www.bashinform.ru/news/politics/2023-10-26/v-bashkirii-provedut-meropriyatiya-posvyaschennye-30-letiyu-konstitutsii-rossii-i-osnovnogo-zakona-rb-3494002","26 Октябрь , 14:07",Сәйәсәт,Na
https://bash.bashinform.ru/news/politics/2023-10-26/bash-ortostan-d-l-t-yyyylyshy-y-m-t-palata-yny-ya-y-sostavyn-ra-lany-3494360,Башҡортостан Дәүләт Йыйылышы Йәмәғәт палатаһының яңы составын раҫланы,,"Башҡортостан Дәүләт йыйылышы республиканың Йәмәғәт палатаһына 10 кандидатты раҫланы. Рейтинг буйынса тауыш биреү бөгөн республика Ҡоролтайының пленар ултырышында үтте.
«Рейтинг тауыш биреүе йомғаҡтары буйынса түбәндәге кандидаттар Йәмәғәт палатаһы ағзалары тип раҫланды: Олег Ротов, Диана Фәррәхова, Алина Хәбирова, Юлай Ғәлиуллин, Кристина Недорезова, Рита Некрасова, Марина Таран, Артур Ғилманов, Айбулат Йәмилев һәм Александр Волков. Дәүләт Йыйылышы регламентының 198-се статьяһына ярашлы, Йәмәғәт палатаһын раҫлау тураһында ҡарар Дәүләт Йыйылышының дөйөм ҡарары менән өҫтәмә тауыш биреүһеҙ ҡабул ителә. Йәмәғәт палатаһына һайланған ағзаларҙы ҡотлайбыҙ, уларға ныҡлы һаулыҡ, эштәрендә уңыштар теләйбеҙ», — тине Башҡортостан парламенты спикеры Константин Толкачев.
«Башинформ» хәбәр иткәнсә, 15 декабрҙә Башҡортостан Йәмәғәт палатаһының алтынсы составының вәкәләттәре ваҡыты тамамлана.
https://www.bashinform.ru/news/politics/2023-10-26/gossobranie-bashkirii-utverdilo-novyy-sostav-obschestvennoy-palaty-3493701","26 Октябрь , 13:20",Сәйәсәт,Na
https://bash.bashinform.ru/news/politics/2023-10-26/bash-ortostan-d-l-t-yyyylyshy-r-yese-otlo-uzhindy-nurievty-h-teren-bysratyu-tura-ynda-initsiativa-yn-t-n-itl-ne-3494308,Республика Дәүләт Йыйылышы рәйесе Ҡотлоғужиндың Нуриевтың хәтерен бысратыу тураһында инициативаһын тәнҡитләне,,"Бөгөн, 26 октябрҙә, Өфөлә етенсе саҡырылыш Башҡортостан Дәүләт Йыйылышы – Ҡоролтайҙың икенсе ултырышы бара. Пленар ултырышты асып, Башҡортостан парламенты рәйесе Константин Толкачев депутат Юнир Ҡотлоғужиндың Рудольф Нуриев тураһында мәсьәләһен көн тәртибенән алырға тәҡдим итте.
«Парламенттың етенсе саҡырылышы яңы ғына эшләй башланы, ә ҡайһы бер коллегаларыбыҙ айырым депутаттың сәйәси амбицияларын, партия мәнфәғәттәрен түгел, ә һайлаусыларҙың мәнфәғәтен беренсе урынға ҡуйыуҙы күҙ уңында тотҡан депутат намыҫы кодексын үҙгәртергә тырыша», - тине Константин Толкачев.
Бында киң мәғлүмәт сараларында, республика парламенты спикеры исеменә килгән рәсми документта донъя балеты йондоҙо, яҡташыбыҙ Рудольф Нуриев хаҡында кире фекерҙәр белдергән КПРФ фракцияһы депутаты Юнир Ҡотлоғужин тураһында һүҙ бара.
Ҡотлоғужин фракция исеменән бөгөнгө ултырышта ошо мәсьәләне тикшерергә һәм Рудольф Нуриевты тәнҡитләргә тәҡдим итте.
«Коллегалар! Тыуған ил өсөн ауыр осорҙа, башҡа фракцияларҙың вәкилдәре көн һайын алғы һыҙыҡҡа гуманитар ылау оҙатҡан, үҙҙәре махсус операцияла ҡатнашҡан ваҡытта КПРФ фракцияһы республика, Рәсәй, донъя кимәлендәге күренекле яҡташыбыҙға бысраҡ өйөргә тырыша.
Фракция етәксеһе Юнир Ҡотлоғужин ҡултамғаһы ҡуйылған хат фракцияның түгел, ә үҙенең шәхси фекерен сағылдыралыр тип ышанам. Мәҙәниәтебеҙгә, тарихыбыҙға бындай мөнәсәбәт булырға тейеш түгел. КПСС осоронда ла Рудольф Нуриевтың исеменә бысраҡ яҡмағандар, - тип билдәләне Константин Толкачев.
Юнир Ғәлимйән улы әйҙәгән әхлаҡи ҡиммәттәр өсөн көрәшкә килгәндә, әлеге ваҡытта махсус операция зонаһында ошондай көрәш алып барыла. Хәрби комиссариаттар асыҡ. Кем үҙ һүҙен әйтергә теләй, уның бындай мөмкинлеге бар. Әммә әлегә беҙҙә, ҡыҙғанысҡа ҡаршы, коммунистарҙан бер депутат та фронтҡа китмәне. «Берҙәм Рәсәй»ҙән булды, КПРФ-тан бер кем дә юҡ.
Коллегалар! Был мәсьәләне КПРФ фракцияһы ултырышында ҡарарға кәрәк тип иҫәпләйем».
https://www.bashinform.ru/news/politics/2023-10-26/predsedatel-gossobraniya-bashkirii-osudil-initsiativu-kutluguzhina-ob-oskvernenii-pamyati-nureeva-3493727","26 Октябрь , 12:50",Сәйәсәт,Na
https://bash.bashinform.ru/news/politics/2023-10-24/radiy-h-birov-a-a-standy-r-s-y-ge-tt-n-tysh-m-tuly-ho-u-ly-ilse-e-men-n-osrashty-3491780,Радий Хәбиров Ҡаҙағстандың Рәсәйҙәге Ғәҙәттән тыш һәм Тулы Хоҡуҡлы илсеһе менән осрашты,,"Башҡортостан Башлығы Радий Хәбиров Ҡаҙағстандың Рәсәйҙәге Ғәҙәттән тыш һәм Тулы хоҡуҡлы илсеһе Даурен Абаев менән эш осрашыуы үткәрҙе. Яҡтар иҡтисади һәм гуманитар өлкәләрҙә хеҙмәттәшлектең көнүҙәк мәсьәләләрен тикшерҙе.
Башҡортостан менән Ҡаҙағстанды тарихи уртаҡлыҡ бәйләй, был артабан үҙ-ара эш итеү өсөн яҡшы мөмкинлектәр аса, тип билдәләне Радий Хәбиров.
«Ҡаҙағстан менән хеҙмәттәшлек беҙҙең өсөн оло әһәмиәткә эйә. Беҙҙе уртаҡ тарихи, мәҙәни, этник тамырҙар бәйләй. Һуңғы йылдарҙа үҙ-ара мөнәсәбәттәребеҙгә яңы һулыш бирҙек, сауҙа әйләнеше арта, йылды үҫеш менән тамамларбыҙ, артабан үҫешеү өсөн яҡшы мөмкинлектәр бар», - тип билдәләне Радий Хәбиров.
Бөгөн Башҡортостан тауар әйләнешенең ундан бер өлөшө Ҡаҙағстанға тура килә. Дүртенсе йыл арта бара. Мәҫәлән, былтыр тауар әйләнеше 10% – 464 миллион долларға тиклем артҡан.
Башҡортостан менән Ҡаҙағстан үҙ-ара мөнәсәбәттәрҙе үҫтереү өсөн яҡшы инфраструктура булдырҙы, тип билдәләне Радий Хәбиров. Ҡаҙағстанда Рәсәйҙең сауҙа вәкиллеге составында Башҡортостан вәкиллеге эшләй. Башҡортостандың Ҡаҙағстан менән сәнәғәттә уртаҡ  проекттары бар, ауыл хужалығы, фән, мәғариф, мәҙәниәт өлкәләрендә хеҙмәттәшлек үҫешә. Ҡаҙағстандан 800-ҙән ашыу студент Башҡортостандың юғары уҡыу йорттарында белем ала.
Ноябрҙә Ҡаҙағстандың Костанай ҡалаһында Рәсәй менән Ҡаҙағстандың XIX төбәк-ара хеҙмәттәшлек форумы ойошторола. Унда Радий Хәбиров та ҡатнашырға йыйына.
Даурен Абаев Башҡортостанда үҙенә күрһәтелгән ҡунаҡсыллыҡты юғары баһаланы. Ҡаҙағстан етәкселеге Рәсәй төбәктәре менән хеҙмәттәшлеккә ҙур иғтибар бүлә, тине илсе.
https://www.bashinform.ru/news/politics/2023-10-24/radiy-habirov-vstretilsya-s-chrezvychaynym-i-polnomochnym-poslom-kazahstana-v-rossii-3491111","24 Октябрь , 17:27",Сәйәсәт,Na
https://bash.bashinform.ru/news/politics/2023-10-23/bash-ortostan-bashly-y-ya-y-kadr-ar-t-yenl-ne-3489364,Башҡортостан Башлығы яңы кадрҙар тәғәйенләне,,"Валерий Олейник Башҡортостан Республикаһының Ведомство-ара йәмәғәт именлеге советы секретары итеп тәғәйенләнде. Ошо һәм башҡа яңы кадрҙар тураһында Башҡортостан Башлығы Радий Хәбиров хөкүмәттең аҙналыҡ оператив кәңәшмәһендә иғлан итте.
Республика етәксеһе үҙенең указы менән мәғариф һәм фән министры вазифаһына министрҙың беренсе урынбаҫары булып эшләгән Илдар Мәүлитбирҙинды тәғәйенләүен билдәләне.
Район советы ҡарары менән Шаран районы хакимиәте башлығы итеп - Марат Әхмәҙуллин, ә Өфөнөң Совет районы хакимиәте башлығы итеп Айҙар Баҙғетдинов тәғәйенләнде.
https://www.bashinform.ru/news/politics/2023-10-23/glava-bashkirii-ozvuchil-ryad-kadrovyh-naznacheniy-3489268","23 Октябрь , 12:59",Сәйәсәт,Na
https://bash.bashinform.ru/news/politics/2023-10-18/bash-ortostanda-d-l-t-yyyylyshy-deputaty-viloriy-ugarovty-v-k-l-tt-re-r-smi-r-esht-tu-tatyldy-3482967,Республикала Дәүләт Йыйылышы депутаты Вилорий Угаровтың вәкәләттәре рәсми рәүештә туҡтатылды,,"Республиканың Дәүләт Йыйылышы рәйесе Константин Толкачев 54-се Өфө бер мандатлы һайлау округы буйынса депутат Вилорий Угаровтың вәкәләттәрен ваҡытынан алда туҡтатыу тураһындағы ҡарарға ҡул ҡуйған. Документ рәсми хоҡуҡи мәғлүмәт порталында баҫылған. Ҡарар вәкәләттәрҙе ваҡытынан алда һалыу тураһында ғариза нигеҙендә ҡабул ителде, тиелә унда.
«Башинформ»ға Торлаҡ-коммуналь хужалыҡ министрлығының матбуғат хеҙмәтенән билдәле булыуынса, Вилорий Петрович ведомствола министр урынбаҫары вазифаһында ҡала. Хәтерегеҙгә төшөрәбеҙ, Угаров туғыҙ йыл Өфө районы хакимиәтен етәкләне. Быйыл апрелендә уның отставкаға китеүе билдәле була. Уның урынына Николай Ельников тәғәйенләнде.
https://www.bashinform.ru/news/politics/2023-10-18/v-bashkirii-ofitsialno-prekrascheny-polnomochiya-deputata-gossobraniya-viloriya-ugarova-3482598","18 Октябрь , 13:33",Сәйәсәт,Na
https://bash.bashinform.ru/news/politics/2023-10-17/f-n-sovet-rayony-hakimi-te-bashly-y-r-st-m-r-hm-tullin-vazifa-yn-aldyra-3481592,Өфөнөң Совет районы хакимиәте башлығы Рөстәм Рәхмәтуллин вазифаһын ҡалдыра,,"Өфөнөң Совет районы хакимиәте башлығы Рөстәм Рәхмәтуллин вазифаһын бушата. Мэр Ратмир Мәүлиев баш ҡала хакимиәтендәге оператив кәңәшмәлә кадрҙар алмашыныуы тураһында хәбәр итте.
«Мин уға ҡаланың ҙур предприятиеларының береһен етәкләүен һорап мөрәжәғәт иттем, унда бөгөн уның көс-дәрте, коммуналь өлкәләге тәжрибәһе кәрәк. Рөстәм Наил улы ризалашты. Һис шикһеҙ, һеҙгә ҙур өмөттәр бағлайбыҙ. Район өсөн бик күп эштәр башҡарғанығыҙ өсөн рәхмәт. Артабан да бергәләп эшләрбеҙ», – тине Өфө хакимиәте башлығы.
Ратмир Мәүлиев күп йыллыҡ хеҙмәте һәм районға уңышлы етәкселек иткәне өсөн Рәхмәтуллинға рәхмәт хаты тапшырҙы.
«Етәксеңдән награда алыу – бик күңелле. Өлфәт Мансур улы ла, Сергей Николаевич та бүләкләргә өлгөрмәне. Һеҙҙең ҡулдан алдым, ҙур рәхмәт, –Рөстәм Рәхмәтуллин. – Был беҙҙең ябай хеҙмәтебеҙгә оло баһа булып тора. Минең һәм Совет районы хакимиәте коллективының. Һис шикһеҙ, биш йыл район етәксеһе булып эшләгән осорҙа байтаҡ эштәр атҡарылған».
Хәтерегеҙгә төшөрәбеҙ, Рөстәм Рәхмәтуллин Совет районы башлығы итеп 2019 йылда тәғәйенләнгәйне.
https://www.bashinform.ru/news/politics/2023-10-17/glava-administratsii-sovetskogo-rayona-ufy-rustem-rahmatullin-pokidaet-svoy-post-3481478","17 Октябрь , 14:33",Сәйәсәт,Na
https://bash.bashinform.ru/news/politics/2023-10-16/bash-ortostandan-senator-oleg-golov-federatsiya-sovetyny-federativ-orolosh-komitetyna-t-yenl-nde-3480531,Республикабыҙҙан сенатор Олег Голов Федерация Советының федератив ҡоролош комитетына тәғәйенләнде,,"Благовещен районының элекке башлығы, Башҡортостандан сенатор Олег Голов Федерация Советының федератив ҡоролош, төбәк сәйәсәте, урындағы идара итеү һәм Төньяҡ эштәре буйынса комитетына тәғәйенләнде.
«Комитет муниципалитеттар мәсьәләләре менән дә шөғөлләнә, бөгөнгө көндә был миңә бик яҡын. Иң мөһиме, комитет Рәсәйҙең Төҙөлөш һәм торлаҡ-коммуналь хужалыҡ министрлығы менән үҙ-ара эш итә. Был да Башҡортостандың мәнфәғәттәрен яҡлау, республика хөкүмәте алдында торған мәсьәләләрҙе хәл итеүгә федераль аҡса йәлеп итеү өсөн бик мөһим», — тине Олег Голов.
«Башинформ» агентлығы хәбәр иткәнсә, Благовещен районы хакимиәтенең элекке башлығы Олег Голов Башҡортостан Дәүләт Йыйылышы — Ҡоролтайҙан яңы сенатор итеп тәғәйенләнде. Ул Федерация советында 2018 йылдан эшләгән Ирек Ялаловты алмаштырҙы.
https://www.bashinform.ru/news/politics/2023-10-16/senator-ot-bashkirii-oleg-golov-opredelen-v-komitet-sovfeda-po-federativnomu-ustroystvu-3480268","16 Октябрь , 17:09",Сәйәсәт,Na
https://bash.bashinform.ru/news/politics/2023-10-16/r-s-y-r-e-78-protsenttan-ashyuy-vladimir-putin-a-yshana-vtsiom-3479540,Рәсәйҙәрҙең 78 проценттан ашыуы Владимир Путинға ышана — ВЦИОМ,,"Бөтә Рәсәй йәмәғәтселек фекерен өйрәнеү үҙәге (ВЦИОМ) сәйәсмәндәргә ышаныу, дәүләт институттары эшмәкәрлеген баһалау, партияларға мөнәсәбәт рейтингтары менән таныштырҙы.  
Ошо мәғлүмәттәргә ярашлы, 2023 йылдың 2 октябренән 8-енә тиклем Рәсәй президенты эшмәкәрлеген хуплау күрһәткесе 74,9% тәшкил иткән (бер аҙнала +1,3%). Һуңғы аҙнала премьер-министрҙың һәм Рәсәй хөкүмәтенең эшен ыңғай баһалау кимәле 52% (+0,9%) һәм 49,7% (+1,2%) еткән.
Владимир Путинға ышаныс тураһында һорауға респонденттарҙың 78,3% (+1,3%) ыңғай яуап биргән, Михаил Мишустинға иһә 61,2% (+1%) ышаныуын белдергән.
Бынан алда «Башинформ» президенттың ил бюджеты өсөн ҡулай булған һум курсы тураһында хәбәр иткәйне.
https://www.bashinform.ru/news/politics/2023-10-14/bolee-78-protsentov-oproshennyh-rossiyan-zayavili-o-doverii-vladimiru-putinu-vtsiom-3478640
 ","16 Октябрь , 11:16",Сәйәсәт,Na
https://bash.bashinform.ru/news/politics/2023-10-13/d-l-t-duma-y-dekret-yalynan-va-ytynan-alda-eshk-sy-an-osra-ta-posobielar-y-a-lau-tura-ynda-zakondy-aray-3478095,Дәүләт Думаһы декрет ялынан ваҡытынан алда эшкә сыҡҡан осраҡта пособиеларҙы һаҡлау тураһында законды ҡарай,,"Дәүләт Думаһы депутаттары декреттан ваҡытынан алда эшкән сыҡҡанда йәш ярымға тиклем бала ҡарау буйынса пособиеларҙы һаҡлау тураһында закон проектын ҡарарға йыйына. Был хаҡта Дәүләт Думаһы рәйесе Вячеслав Володин хәбәр итте. Документтарҙы профилле комитеттар тикшерә, тине ул. Ә дүшәмбе уларҙы Дәүләт Думаһы Советы ҡарай.
«Дәүләт Думаһы декрет ялынан ваҡытынан алда эшкә сыҡҡан ата-әсәләргә пособиеларҙы һаҡлау тураһында закон проекттарын өҫтөнлөклө тәртиптә ҡарарға әҙерләнә, - тине Вячеслав Володин. - Хөкүмәт индергән закон проекттары хеҙмәт, социаль сәйәсәт һәм ветерандар эштәре, ғаилә, ҡатын-ҡыҙҙар һәм балалар мәсьәләләре буйынса профилле комитеттарға ебәрелде. Дүшәмбе улар Дәүләт Думаһы Советы ултырышына сығарыла, шунда уҡ тәүге уҡыу көнө билдәләнә».
«Башинформ» хәбәр иткәнсә, Рәсәй хөкүмәте ваҡытынан алда эшкә сыҡҡан осраҡта баланы йәш ярымға тиклем тәрбиәләү буйынса пособиеларҙы һаҡлау тураһында законды Дәүләт Думаһына ҡарауға индергәйне. Закон ҡабул ителһә, ул 2024 йылдың 1 ғинуарынан көсөнә инергә тейеш.
https://www.bashinform.ru/news/politics/2023-10-13/gosduma-rassmotrit-zakon-o-sohranenii-posobiy-pri-dosrochnom-vyhode-iz-dekreta-v-prioritetnom-poryadke-3477913","13 Октябрь , 17:14",Сәйәсәт,Na
https://bash.bashinform.ru/news/politics/2023-10-11/bash-ortostan-d-l-t-yyyylyshynda-f-n-m-m-arif-buyynsa-komitet-r-yese-urynba-ary-aylandy-3474523,Республика Дәүләт Йыйылышында фән һәм мәғариф буйынса комитет рәйесе урынбаҫары һайланды,,"Фән, мәғариф, мәҙәниәт, йәштәр сәйәсәте һәм спорт комитетында Дәүләт Йыйылышында һөнәри нигеҙҙә эшләү өсөн рәйестең яңы урынбаҫарын һайланылар. Ул – «Берҙәм Рәсәй»ҙән депутат Заһир Хәкимов. Тейешле ҡарарға республика парламенты рәйесе Константин Толкачев ҡул ҡуйған. Документ рәсми хоҡуҡи мәғлүмәт порталында баҫылған.
Асыҡ сығанаҡтарҙан алынған мәғлүмәттәргә ярашлы, Заһир Хәкимов 1963 йылдың 3 февралендә Өфөлә тыуған. 1989 йылда Өфөнөң Ленин орденлы авиация институтын тамамлаған. 2013 йылда Рәсәй Президенты ҡарамағындағы Рәсәй халыҡ хужалығы һәм дәүләт хеҙмәте академияһы дипломын алған («Дәүләт һәм муниципаль идара итеү»).
Хеҙмәт юлын Ленин исемендәге Өфө приборҙар эшләү заводында слесарь-йыйыусы булып башлай. 2019 йылдан Башҡортостандың Юстиция эштәре буйынса дәүләт комитетында эшләй. Алтынсы саҡырылыш Дәүләт Йыйылышы депутаты булған. 2023 йылдың сентябрендә ҡайтанан һайланған.
https://www.bashinform.ru/news/politics/2023-10-11/v-gossobranii-bashkirii-izbrali-zamestitelya-predsedatelya-komiteta-po-nauke-i-obrazovaniyu-3474455","11 Октябрь , 13:32",Сәйәсәт,Na
https://bash.bashinform.ru/news/politics/2023-10-11/bash-ortostan-bashly-y-belarus-delegatsiya-y-men-n-eshlekle-osrashyu-tk-r-e-3474436,Радий Хәбиров Беларусь делегацияһы менән эшлекле осрашыу үткәрҙе,,"Бөгөн Өфөлә Башҡортостан һәм Беларусь Республикаһы делегацияларының эшлекле осрашыуы уҙҙы.
Һуңғы йылдарҙа үҙ-ара сауҙала ғына түгел, белорус  коллегаларыбыҙ менән сәнәғәт кооперацияһын ойоштороуҙа ла ҙур уңыштар бар, тип билдәләне республика етәксеһе Радий Хәбиров.
«Кисә «Амкодор» компанияһының иген таҙартыу-киптереү комплекстарын етештереү буйынса заводты сафҡа индереү беҙҙең партнерлыҡ тарихында мөһим ваҡиға булды. Республика проект-эҙләнеү, төҙөлөш-монтаж эштәре буйынса бурыстарҙы үҙ өҫтөнә алды, инвесторҙы һалым льготалары, льготалы займдар менән тәьмин итте», - тине Радий Хәбиров.
«Башинформ» кисә Башҡортостанда «Амкодор»ҙың грейдерҙар, бульдозерҙар, экскаваторҙар етештереү буйынса проектына ла старт биреүҙәре тураһында хәбәр иткәйне.
Радий Хәбиров һүҙҙәренсә, беҙҙең хеҙмәттәшлек күп йүнәлештәр буйынса әүҙем үҫешә: сәнәғәт кооперацияһы тәрәнәйә, агросәнәғәт комплексында, машиналар эшләү, пилотһыҙ авиация тармаҡтарында проекттар ғәмәлгә ашырыла, гуманитар бәйләнештәр нығына.
«2023 йылдың 7 айында тышҡы сауҙа әйләнеше 179 миллион АҠШ доллары тәшкил иткән. Уҙған йылдың ошо уҡ осоро менән сағыштырғанда 6% артҡан. Беҙ тышҡы сауҙа әйләнеше буйынса 1 миллиард долларға ынтылырға тейешбеҙ, Беларусь президенты Александр Григорьевич Лукашенко ошо хаҡта әйткәйне», - тип билдәләне Башҡортостан Башлығы.
Бөгөн Башҡортостанда 50-нән ашыу сауҙа объекты Белоруссия продукцияһын һатыуға махсуслаша.
«Туризм өлкәһендә хеҙмәттәшлек уңышлы үҫешә. «Башҡортостанда оҙон ғүмерлелек. Туризм» проектына Беларусь Республикаһына сәфәрҙәрҙе индерҙек. Туроператорҙар сығымының бер өлөшө бюджет иҫәбенә субсидиялана. Программала ҡатнашыусылар 26 мең һум ғына аҡса түләй. Бөгөнгә 1000-дән ашыу өлкән быуын вәкиле Беларусь Республикаһына экскурсияға барып ҡайтты. Белоруссияла йәшәүселәргә лә республикабыҙ менән танышыу ҡыҙыҡлы булыр тип уйлайым. «Ред Вингс» авиакомпанияһы аҙнаһына бер тапҡыр Өфө – Минск маршруты буйынса осош башҡара. Был йүнәлеш бик популяр. Аҙнаһына ике рейс булдырыу өҫтөндә әүҙем эшләйбеҙ», – тип билдәләне Радий Хәбиров.
Республика етәксеһе Башҡортостанда зубрҙар үрсетеү эше тураһында ла һөйләне.
«Май айында Мораҙым тарлауығына туғыҙ зубр килтерҙек. Ноябрь аҙағына тиклем тағы ла 9 зубр көтәбеҙ. Малдар иркендә йөрөй, үҙҙәрен һәйбәт тоя. Белгестәребеҙ уларҙы көн дә күҙәтеп тора», - тине Радий Хәбиров.
https://www.bashinform.ru/news/politics/2023-10-11/glava-bashkirii-provel-rabochuyu-vstrechu-s-delegatsiey-belarusi-3474350","11 Октябрь , 12:15",Сәйәсәт,Na
https://bash.bashinform.ru/news/politics/2023-10-10/bash-ortostanda-belarus-men-n-berlekt-ya-y-predpriyatie-amkodor-zavody-asyldy-3473848,Башҡортостанда Беларусь менән берлектә яңы предприятие - «Амкодор» заводы асылды,,"10 октябрҙә Өфө районында Беларусь премьер-министры Роман Головченко, Рәсәй хөкүмәте рәйесе урынбаҫары Александр Новак һәм Башҡортостан Башлығы Радий Хәбиров Белоруссияның «Амкодор» холдингы майҙансығында булды. Ул «Өфө» индустриаль паркы биләмәһендә урынлашҡан.
Хәтерегеҙгә төшөрәбеҙ, 2021 йылдың декабрендә Радий Хәбиров Белоруссияға сәфәре барышында «Амкодор» холдингы майҙансығы менән танышты һәм уның республикабыҙ менән хеҙмәттәшлек мөмкинлектәрен тикшерҙе. Һуңынан «Амкодор» компанияһы проектын «Инвестиция сәғәте»ндә хупланылар, ошо уҡ йылдың сентябрендә Роман Головченко менән Радий Хәбиров яңы завод төҙөлөшөнә старт бирҙе. Бының өсөн 3 миллиард һум аҡса һалынды.
Индустриаль парк резиденты – «Амкодор-Ағиҙел» предприятиеһы – иген таҙартыу-киптереү комплекстарын етештерергә планлаштыра. Туғыҙ ай эсендә асылған производствола 500 эш урыны булдырыла.
«Дәүләт башлыҡтары Александр Лукашенко һәм Владимир Путин яңы производстволарҙы үҫтереүҙе, ғөмүмән, илдәребеҙҙең үҙ-ара мөнәсәбәттәрен хуплай. Яңы предприятие өлгөһөндә бергәләп ҡыҫҡа ҡына ваҡыт эсендә донъя баҙарында конкурентлыҡҡа һәләтле продукция булдыра алыуыбыҙҙы күрәбеҙ», - тип билдәләне Роман Головченко.
Рәсәй хөкүмәте рәйесе урынбаҫары Александр Новак Рәсәйҙең һәм Беларусь Республикаһының кооперация бәйләнештәрен артабан да нығытыу мөмкинлеген юғары баһаланы.
«Яңы производство – илебеҙ өсөн технологик суверенитетты нығытыуға өлөш индергән мөһим проект, – тине вице-премьер. – Был сәнәғәт өлкәһендә һөҙөмтәле халыҡ-ара хеҙмәттәшлектең сағыу өлгөһө булып тора, Рәсәй һәм Беларусь төбәктәре үҫешенә булышлыҡ итә».
Башҡортостан Башлығы Радий Хәбиров Беларусь һәм Рәсәй хөкүмәтенә проектты хуплағандары өсөн рәхмәт белдереп, предприятие коллективын производствоның сафҡа индерелеүе менән ҡотланы.
«Йылдан-йыл илебеҙ аграрийҙары игендең уңышын арттыра барыуын иҫәпкә алғанда, Рәсәйҙә иген таҙартыу комплекстарына ихтыяж ҙур. Республикабыҙҙа ғына алдағы йылдарҙа ашлыҡ киптереү өсөн 120 комплекс, иген таҙартыу өсөн 500 машина кәрәк», - тип билдәләне Радий Хәбиров.
Хәҙер иген киптергестәр менән тәьмин ителеш – яҡынса 25-28%. Рәсәй хужалыҡтары бындай техника менән ни бары 45%, ә  иген һаҡлағыстар менән 40% ғына тәьмин ителгән.
https://www.bashinform.ru/news/politics/2023-10-10/rossiya-i-belarus-otkryli-v-bashkirii-novoe-sovmestnoe-predpriyatie-zavod-amkodor-3473684","10 Октябрь , 16:53",Сәйәсәт,Na
https://bash.bashinform.ru/news/politics/2023-10-10/bash-ortostan-a-belarus-premier-ministry-roman-golovchenko-kilde-3473660,Башҡортостанға Беларусь премьер-министры Роман Головченко килде,,"Өфөгә рәсми сәфәр менән Беларусь премьер-министры Роман Головченко килде. Аэропортта уны Башҡортостан Башлығы Радий Хәбиров ҡаршы алды. Был хаҡта Башҡортостан Башлығының матбуғат хеҙмәте хәбәр итә.
Роман Головченко Рәсәй хөкүмәте вице-премьеры Александр Новак һәм республика етәксеһе Радий Хәбиров менән бергә иген эшкәртеү өсөн ҡорамалдар етештереү буйынса «Амкодор-Ағиҙел» заводын асыу тантанаһында ҡатнаша, шулай уҡ Белоруссияның «Амкодор» холдингының яңы производствоһы төҙөлөшөнә старт бирә.
Бынан тыш, Беларусь премьер-министрының программаһында – Өфө трамвай-троллейбус заводына барыу һәм Башҡортостан муниципалитеттарына коммуналь техника тапшырыу. Сәфәр барышында төбәктең сәнәғәт проекттары менән дә таныштырыу планлаштырыла. 11 октябрҙә Роман Головченко Республика көнөнә арналған тантаналы сараларҙа ҡатнаша.
Бынан алда «Башинформ» Башҡортостан иҡтисадын структуралы үҙгәртеп ҡороу барышы һәм был процеста Беларусь менән хеҙмәттәшлектең әһәмиәте хаҡында яҙғайны.
https://www.bashinform.ru/news/politics/2023-10-10/v-bashkiriyu-pribyl-premier-ministr-belarusi-roman-golovchenko-3473526","10 Октябрь , 15:29",Сәйәсәт,Na
https://bash.bashinform.ru/news/politics/2023-10-09/respublika-k-n-aldynan-bash-ortostan-a-r-s-y-h-k-m-te-r-yese-mihail-mishustindy-kile-e-k-t-l-3471562,Республика көнө алдынан Башҡортостанға Рәсәй Хөкүмәте рәйесе Михаил Мишустиндың килеүе көтөлә,,"Башҡортостан Башлығы Радий Хәбировтың хөкүмәттең оператив кәңәшмәһендә белдереүенсә, 10 октябрҙә республикаға Рәсәй хөкүмәте рәйесе Михаил Мишустиндың килеүе көтөлә. Шул уҡ көндө Башҡортостанға Беларусь премьер-министры Роман Головченко килә. Иртәгә «Амкодор»ҙы асыу планлаштырыла, шулай уҡ тағы бер машина эшләү производствоһына старт бирелә, тип билдәләне республика етәксеһе.
Бынан тыш, Радий Хәбиров Абхазия президенты Аслан Бжанияның Башҡортостанға сәфәре тураһында хәбәр итте. Ул да Республика көнөнә арналған сараларҙа ҡатнаша. Башҡортостан Башлығы абруйлы ҡунаҡтарҙы лайыҡлы ҡабул итергә ҡушты.
Әйткәндәй,  «Башинформ» Аслан Бжанияның Башҡортостанды Рәсәйҙең көслө төбәктәренең береһе тип билдәләүе тураһында хәбәр иткәйне.
https://www.bashinform.ru/news/politics/2023-10-09/nakanune-dnya-respubliki-ozhidaetsya-vizit-v-bashkiriyu-predsedatelya-pravitelstva-rf-mihaila-mishustina-3471436","9 Октябрь , 14:15",Сәйәсәт,Na
https://bash.bashinform.ru/news/politics/2023-10-06/bash-ortostan-bashly-y-radiy-h-birov-mahsus-h-rbi-operatsiyala-atnashyusylar-a-d-l-t-nagradalaryn-tapshyr-y-3468877,Башҡортостан Башлығы Радий Хәбиров махсус хәрби операцияла ҡатнашыусыларға дәүләт наградаларын тапшырҙы,,"«Дәүләт байрамы – Республика көнө алдынан яҡташтарым исеменән һеҙгә, заманыбыҙ геройҙарына, рәхмәт һүҙҙәрен әйткем килә, – тине Башҡортостан Башлығы Радий Хәбиров бөгөн Өфөлә махсус хәрби операцияла ҡатнашыусыларҙы бүләкләү тантанаһында. – Беҙ һеҙҙең менән ғорурланабыҙ. Һеҙгә һәм ғаиләләрегеҙгә һәр ваҡыт ярҙам күрһәтербеҙ. Барығыҙ ҙа – геройҙар. Һәр берегеҙ тураһында бик күп йылы һүҙҙәр әйтергә мөмкин. Яҡшы хеҙмәтегеҙ өсөн һеҙгә рәхмәт белдерәм. Күптәр һеҙҙең батырлыҡҡа тиңләшә. Һеҙ – Тыуған илебеҙ өсөн алышҡан, иң ҡатмарлы участкаларҙа яуаплы хәрби бурыстарҙы үтәгән меңәрләгән яҡташыбыҙ өсөн өлгө. Һеҙгә һәр яҡлап терәк булған, ышанып һәм өмөтләнеп көткән ғаиләләрегеҙгә, туғандарығыҙға һәм яҡындарығыҙға ысын күңелдән рәхмәт әйтәм. Барығыҙға ла сыҙамлыҡ, ҡыйыулыҡ теләйем. Еңеү менән иҫән-һау әйләнеп ҡайтығыҙ».
Башҡортостан Башлығы яугирҙәрҙе генерал Шайморатов миҙалдары менән бүләкләне һәм уларға ҡаһарманлығы, бурысҡа тоғролоғо өсөн тағы бер тапҡыр рәхмәт әйтте.
https://www.bashinform.ru/news/politics/2023-10-06/glava-bashkirii-radiy-habirov-vruchil-gosnagrady-uchastnikam-svo-3468305","6 Октябрь , 13:16",Сәйәсәт,Na
https://bash.bashinform.ru/news/politics/2023-10-05/oleg-golov-bash-ortostan-d-l-t-yyyylyshynan-federatsiya-sovety-a-za-y-v-k-l-tt-ren-ey-buldy-3466934,Олег Голов Башҡортостан Дәүләт Йыйылышынан Федерация Советы ағзаһы вәкәләттәренә эйә булды,,"Благовещен районы хакимиәтенең элекке башлығы Олег Голов Башҡортостан Дәүләт Йыйылышы - Ҡоролтайҙан яңы сенатор итеп билдәләнде. Бынан алдараҡ «Башинформ» «Берҙәм Рәсәй» партияһы фракцияһынан уның кандидатураһын күрһәтеүҙәрен хәбәр иткәйне.
Башҡортостан Дәүләт Йыйылышы депутаттары бөгөн етенсе саҡырылыштың беренсе пленар ултырышында Олег Головтың кандидатураһын хупланы һәм уға Башҡортостан Дәүләт Йыйылышынан Федерация Советы ағзаһы вәкәләттәрен тапшырҙы. Федерация Советында ул 2018 йылдан эшләгән Ирек Ялаловты алмаштыра.
Олег Голов 1972 йылда Стәрлетамаҡта тыуған. Стәрлетамаҡ дәүләт педагогия институтын тамамлаған, педагогия фәндәре кандидаты. 2016-2019 йылдарҙа — Башҡортостандың Үҫеш корпорацияһы етәксеһе. Башҡортостан Башлығы хакимиәте етәксеһе ярҙамсыһы, һуңынан Благовещен районы хакимиәте башлығының төҙөлөш һәм торлаҡ-коммуналь хужалыҡ буйынса урынбаҫары булып эшләй. 2019 йылдың сентябренән район хакимиәтенә етәкселек итте.
https://www.bashinform.ru/news/politics/2023-10-05/oleg-golov-nadelen-polnomochiyami-chlena-soveta-federatsii-ot-gossobraniya-bashkirii-3466506","5 Октябрь , 14:41",Сәйәсәт,Na
https://bash.bashinform.ru/news/politics/2023-10-05/d-l-t-yyyylyshy-deputattary-bash-ortostan-parlamenty-r-yese-urynba-ar-aryn-aylany-3466729,Дәүләт Йыйылышы депутаттары Башҡортостан парламенты рәйесе урынбаҫарҙарын һайланы,,"Етенсе саҡырылыш Башҡортостан Дәүләт Йыйылышының беренсе пленар ултырышында республика парламенты рәйесе урынбаҫарҙары һайланды.
Һөнәри нигеҙҙә был бурыстарҙы «Берҙәм Рәсәй» фракцияһынан Илшат Тажетдинов, Тамара Танһыҡҡужина һәм Салауат Хөсәйенов башҡара. КПРФ-тан Вадим Старов парламент вице-спикеры вазифаһын төп эшенән айырылмай алып бара.
Бынан алдараҡ «Башинформ» Башҡортостан Республикаһы Дәүләт Йыйылышы рәйесен һайлау тураһында хәбәр иткәйне.
https://www.bashinform.ru/news/politics/2023-10-05/deputaty-gossobraniya-izbrali-zamestiteley-predsedatelya-parlamenta-bashkirii-3466504","5 Октябрь , 12:58",Сәйәсәт,Na
https://bash.bashinform.ru/news/politics/2023-10-05/bash-ortostan-d-l-t-yyyylyshy-r-yese-itep-y-n-konstantin-tolkachev-aylandy-3466550,Башҡортостан Дәүләт Йыйылышы рәйесе итеп йәнә Константин Толкачев һайланды,,"Бөгөн, 5 октябрҙә, етенсе саҡырылыш Башҡортостан Дәүләт Йыйылышы - Ҡоролтайҙың беренсе пленар ултырышында парламент спикеры итеп йәнә Константин Толкачев һайланды. Хәтерегеҙгә төшөрәбеҙ, ул тәүге тапҡыр республиканың закондар сығарыу органы етәксеһе булып 1999 йылда тәғәйенләнде, был вазифаны ул алтынсы тапҡыр рәттән биләй.
Константин Толкачевтың кандидатураһын Башҡортостан Дәүләт Йыйылышының беренсе ултырышын әҙерләү һәм үткәреү буйынса ойоштороу комитеты тәҡдим итте. Әлеге башланғыс менән «Берҙәм Рәсәй» партияһы фракцияһы сығыш яһаны. Депутаттар бер тауыштан Константин Толкачев өсөн тауыш бирҙе.
Дәүләт Йыйылышы рәйесе коллегаларына күрһәткән ышаныстары өсөн рәхмәт әйтеп, Юғары закондар сығарыу һәм вәкәләтле орган рәйесенә парламент эшен ойоштороу һәм төрлө кимәлдәге дәүләт власы органдары, йәмәғәт ойошмалары менән һөҙөмтәле эш алып барыу өсөн ҙур яуаплылыҡ һалынғанын билдәләне.
– Үҙемә йөкмәтелгән вәкәләттәрҙе тормошҡа ашырыу өсөн һөнәри тәжрибәмде һәм белемемде ҡулланырға һүҙ бирәм, – тине Константин Толкачев. – Уҙған саҡырылыш Дәүләт Йыйылышы  – Ҡоролтай депутаттарына һөҙөмтәле эшмәкәрлек өсөн ихлас рәхмәтемде белдерәм. Депутаттар корпусының яңы составы башланғыстарҙы дауам итер, Башҡортостандың иҡтисади һәм интеллектуаль ҡеүәте артабан да республика халҡы мәнфәғәтендә үҫешһен өсөн барыһын да эшләр тип ышанам.
Константин Толкачев Александр Невский, Почет, Дуҫлыҡ, «Башҡортостан Республикаһы алдындағы ҡаҙаныштары өсөн», Салауат Юлаев ордендары, миҙалдар, Рәсәй Федерацияһы Президентының, Дәүләт Думаһының, Федерация Советының Почет грамоталары, күкрәккә таға торған билдәләр, исемле ҡорал менән бүләкләнгән. Рәсәйҙең һәм Башҡортостандың атҡаҙанған юрисы, Рәсәй Эске эштәр министрлығының почетлы хеҙмәткәре.
250-нән ашыу фәнни хеҙмәт авторы.
https://www.bashinform.ru/news/politics/2023-10-05/predsedatelem-gossobraniya-bashkirii-vnov-izbran-konstantin-tolkachev-3465855","5 Октябрь , 11:53",Сәйәсәт,Na
